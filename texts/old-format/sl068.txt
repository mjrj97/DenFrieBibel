!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 68===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.}

Af David. En salme. En sang.

==Tillid til Guds sejr og omsorg==
v2 Gud vil rejse sig,{E: Det er omdiskuteret om verberne i v.2-4 skal opfattes som yiqtol (som forudsat her) eller som jussiv der kunne oversættes: >>Gid Gud vil rejse sig, ….} hans fjender skal spredes,

og de som hader ham, skal flygte for ham.{T: Ordret: >>for hans ansigt<<.}

v3 Som røg blæses bort, vil du blæse bort,{E: Undertiden foreslås rettelse af vokaliseringen af *tindōf* (>>vil du blæse bort<<) til: *jinnādēf*: >>blæses bort<<, hvor de to verber forstærker hinanden og oversættes som ét: >>som røg blæses bort<<. Begrundelsen er at man ikke mener at en tiltale til Gud kan stå på dette sted i salmen. Rettelsen er dog unødvendig.}

som voks smelter for ild,

skal de ugudelige gå til grunde for Guds ansigt.

v4 Men de retfærdige skal glæde sig, de skal fryde sig

for Guds ansigt

og juble med glæde.

v5 Syng for Gud, lovsyng hans navn,

ban vej for{E: Andre oversætter det forholdsvis sjældne verbum: >>Ophøj<<. Det kan støttes af at objektet >>vej<< ikke står i grundteksten, men må underforstås som objekt for verbet.} ham som rider frem på stepperne;{E: *ʕᵃrāvôt* kan betegne >>steppeørkner<<. Det er ofte blevet oversat >>ørken<<, men det er betegnelse for områder med vegetation. På baggrund af paralleludtryk i ugaritiske tekster om guden Ba’al som den der rider på skyerne, retter man nu ofte til *ʕāvôt*: >>skyer<<.}

JHVH{E: Sætningen *bᵊyāh šᵊmô* betyder ordret: >>I Jah er hans navn<<. Kortformen >>Jah<< for >>Jahve<< findes en del steder i poetiske tekster. Sætningen må betyde at Guds væsen finder udtryk i hans navn (2 Mos 3,24). Sætningen er dog i alle tilfælde speciel og knudret. Blandt rettelsesforslagene er især enten at slette *bᵊ* (>>i<<) eller at læse: *kî yāh šᵊmô*: >>for Jah er hans navn<<.} er hans navn,

og fryd jer for hans ansigt.

v6 Faderløses fader og enkers forsvarer

er Gud i sin hellige bolig.

v7 Gud lader ensomme bo{T: Det foreslås undertiden at rette *môšîv* (>>lader bo<<) til: *mēšîv*: >>fører tilbage<<. Der er dog ingen tekstmæssig støtte til rettelsen.} i et hjem,

han fører fanger ud til trivsel,{E: Ordet *kôšārāʰ* forekommer kun her i GT. Den præcise betydning er usikker. Det oversættes ofte: >>lykke<<. Andre foreslår: >>musik/jubel<<. Modsætningen i næste linje kan måske tyde på: >>frugtbarhed<<.}

kun genstridige forblev{E: Grundteksten har qatal (fortid). Det er i givet fald en hentydning til at den generation der gjorde oprør i ørkenen mod Gud, måtte blive og dø i ørkenen (4 Mos 14,22-23.27-35). Mange vælger dog at oversætte ved fremtid: >>skal bo<<.} i det tørre område.

==Gud frelser sit folk fra ødemarken==
v8 Gud, da du drog ud foran dit folk,

da du skred frem gennem ødemarken - Sela{N: Sela}

v9 da skælvede jorden,

og himlen silede af regn{T: Ordret blot: >>himlen silede/dryppede<<.} foran Gud,

den Eneste fra Sinaj,{E: Ordret: >>dette (er) Sinaj<<. Paralleller i ugaritisk og arabisk tyder på at *zeʰ* (>>dette<<) kan betyde: >>den eneste/ham<<. Det parafraseres undertiden: >>Sinajs Herre<<.}

foran Gud, Israels Gud.{T: Kan oversættes: >>foran Guds, Israels Guds ansigt<<.}

v10 Rigelig regn lod du strømme ned, Gud,

din arvelod{E: Nogle oversættere lader – på trods af grundtekstens accent - >>din arvelod<< høre til foregående linje: >>rigelig regn lod du, Gud, strømme ned over din arvelod<<.} og det udpinte styrkede du.

v11 Din skare{E: Betydningen af ordet *ḥayyāʰ* er omdiskuteret. Det skal dog her tydeligvis være synonym for Guds >>folk<<.} bosatte sig der,{T: Ordret: >>i det<<.}

du vil i din godhed tage dig af det for den hjælpeløse, Gud.

v12 Herren lader besked lyde:

>>De kvinder som bringer glædesbudskab, er en stor hær.

v13 Hærenes konger skal flygte, de skal flygte!

Og husets frue{E: Ordet *nāwāʰ* er omdiskuteret. Formodentlig er det enten afledt af et verbum der betyder: >>være smuk<<, eller et enslydende verbum der betyder >>bebo<<. Altså: >>husets kvindelige beboer/husets smukke<<.} skal fordele bytte.

v14 Vil I ligge mellem kvægfoldene?{E: Sandsynligvis et bebrejdende ord mod dem der som Rubens stamme (Dom 5,16) hellere vil >>ligge<< og hygge sig mellem >>kvægfoldene<< end tage del i kampen.}

Duens vinger er dækket med sølv,

og dens svingfjer med guldets gyldengrønne glans<<.{E: >>Duen<< kan være sejrens og fredens budbringer hvis strålende >>svingfjer<< svarer til dens prægtige budskab.}

v15 Når den Almægtige spreder konger der,

falder der sne på Salmon.{E: Meningen med dette vers er usikker. >>Salmon<< er muligvis et bjerg ved Sikem (Dom 9,48). I så fald er det ikke over 1000 m højt, og >>sne<< vil ikke forekomme ret ofte.}

==Guds bjerg==
v16 Et gudsbjerg{E: Forstavelsen >>guds-<< er her formodentlig en forstærkelse: et imponerende bjerg. Der kan dog også oversættes: >>et Guds bjerg<<.} er Bashans bjerg,

et bjerg med tinder er Bashans bjerg.

v17 Hvorfor skuler I bjerge med tinder

til det bjerg som Gud har ønsket som sit sæde?

Ja, JHVH vil bo der for evigt.

v18 Guds stridsvogne er to gange ti tusind,{E: Ordet *ribbôʔ* (>>ti tusind<<) står i dualis der enten kan angive >>to gange ti tusind<< eller >>ti tusind gange ti tusind<<.}

utallige tusind.{T: Ordret: >>gentagelses tusinde<<.}

Herren er blandt dem, Sinaj er i helligdommen.{E: Ofte rettes *vām sînay* (>>blandt dem, Sinaj<<) til: *bāʔ missînay*: >>(Herren) er kommet fra Sinaj (til helligdommen)<<. Rettelsen har dog hverken støtte i håndskrifter eller gamle oversættelser. Meningen er formodentlig at helligdommen på Zion nu er det Sinaj engang var.}

v19 Du steg op til det høje,

du førte fanger med,

du tog imod gaver hos mennesker{T: Grundteksten har singularis *bāʔādām*: >>hos mennesket<< der er ment kollektivt.}

og endog hos genstridige

for at trone, JHVHv,{T: Grundteksten har kortformen *yāh*.} Gud!{E: Andre opfatter de to linjer som hørende sammen således: >>og endog hos dem som gør oprør mod at JHVH Gud slår sig ned<<.}

==Gud er vor frelse==
v20 Lovet være Herren dag efter dag!{E: Det er usikkert om >>dag efter dag<< skal høre til denne linje eller indlede den næste (>>dag efter dag vil han bære os<<).}

Han vil bære os, Gud er vor frelse. Sela

v21 Gud er for os en Gud til frelse,

og for JHVH, Herren, er der udveje fra døden.

v22 Ja, Gud skal knuse sine fjenders hoved,

den behårede{E: Det er usikkert hvad der er tænkt på. Måske at soldaterne så håret som tegn på styrke (jf. Samson, Dom 13-16).} isse på den som vandrer omkring i sin skyld.

v23 Herren har sagt: >>Jeg vil hente tilbage fra Bashan,

jeg vil hente tilbage fra havets dyb,

v24 så du kan bade{E: Den hebraiske tekst har: >>så du kan knuse din fod i blod<<. Normalt retter man – med støtte i de gamle oversættelser - *timᵊḥaṣ* (>>du kan knuse<<) til: *tirᵊḥaṣ*: >>du kan bade<<.} din fod i blod,

og dine hundes tunge kan få sin andel blandt fjenderne<<.

==Festprocessionen ind i Guds tempel==
v25 De så dine processioner, Gud,

min Guds procession, min konge i helligdommen.

v26 Foran gik sangere, bagefter strengespillerne,

imellem unge piger som spillede på pauke.

v27 Pris{T: Kan også oversættes: >>velsign<<.} Gud i forsamlinger,

JHVH, Israels kilde!{E: Ordret: >>fra Israels kilde<<. Hvis teksten er rigtig, kan den eventuelt parafraseres: >>Pris Gud … alle I, som er fra Israels kilde<<. Men oftest går man ud fra at der er et *m* for meget i konsonantteksten: *mmqwr*, repræsenterende præpositionen >>fra<<.}

v28 Dér er Benjamin, ung,{T: Kan også oversættes: >>ringe<<.} deres hersker,{E: Ordet *rōdēm* (>>deres hersker<<) er omstridt. Det afledes oftest af roden *rdh*: >>herske, føre an<<. Andre afleder det af *rdm*, der i nif’al betyder: >>falde i dyb søvn/være bedøvet<< og oversætter: >>Dér er Benjamin, ung, i ekstase<<.}

Judas stormænd, deres larmende flok,{T: Betydningen af ordet *rigmātām* (>>deres larmende flok<< er meget usikker og lades uoversat af mange.}

Zebulons stormænd, Naftalis stormænd.

==Bøn om at Gud vil vise sin magt==
v29 Din Gud har befalet{E: De fleste oversættere retter med de gamle oversættelser i konsonantteksten *k* til *m*: *ʔᵉlōheʸxā* (>>din Gud<<) til: *ʔᵉlōhîm*: >>Gud<<. Udover de ændringer i vokalerne, som dette medfører, retter man også vokaliseringen af *ṣiwwāʰ* (>>har befalet<<) til: *ṣawwēʰ*: >>befal/opbyd<<, så oversættelsen lyder: >>Opbyd din styrke, Gud<<. Den overleverede tekst må være et ord til den sejrende hær, inden der i næste linje bedes om styrke.} din styrke.

Vær stærk,{E: Kan eventuelt oversættes: >>Styrk, Gud, det du har gjort for os<<. Eftersætningen er dog næppe tænkt som objekt for verbet (>>styrk<<), men er knyttet til >>Gud<<.} Gud, i det du har gjort for os

v30 fra dit tempel i Jerusalem.

Konger skal bringe dig gave.

v31 Tru dyret i sivene,{E: Billede på herskerne ved Nilen (Egypten).}

tyreflokken, med folkene som kalve,{E: Billede på de hedenske konger med deres folk eller med stormagternes allierede.}

som underkaster sig med sølvstykker.{E: Sætningen er dunkel og omdiskuteret. Verbet: *mitrappēs* (>>underkaster sig<<) oversættes også: >>træder under fode<<. Ofte vælger man at rette til imperativ: *hitrappēs*: >>træd under fode<<. Desuden retter man ofte: *bᵊraṣṣê-xāsef* (>>med sølstykker<<) til: *bᵊrōṣê-xāsef*: >>der elsker sølv<<, altså: >>træd dem under fode, der elsker sølv<<.}

Han adspredte{E: Mange oversættere retter vokaliseringen af: *bizzar* (>>han adspredte<<) til imperativ: *bazzēr*: >>adspred<<.} folkene, som har lyst til kampe.

v32 De kommer med bronzevarer{E: Betydningen af *ḥašmannîm*, der kun forekommer denne ene gang i GT, er højst usikker. De gamle oversættelser har forstået det som: >>fyrster/fornemme/udsendinge<<, men det er sprogligt mindre sandsynligt. Oftest forbindes ordet med >>bronze<<. Andre forslag er bl.a.: >>natron/blåt klæde<<. Hvis man ikke følger de gamle oversættelser, må verbet *yeˀᵉtāʸû* (>>de kommer<<) vokaliseres som hif’il: *yaˀᵃtiyû*: >>de kommer med<<.} fra Egypten,

Kush{E: Formodentlig Nubien eller Etiopien.} skal lade sine hænder ile{T: Ofte retter man: *tārîṣ* (>>skal lade ile<<) til: *tāraṣ*: >>skal løfte<<} til Gud.

==Lovprisning af den vældige, Israels Gud==
v33 I jordens kongeriger, syng for Gud,

lovsyng Herren. Sela

v34 For han som rider på ældgamle himles himle,

se, han løfter sin røst,{T: Kan eventuelt oversættes: >>han lader sin torden lyde<<.} en mægtig røst.

v35 Giv Gud ære,{T: Ordret: >>magt<<, men i forholdet til Gud er det udtryk for at anerkende hans magt.}

hans højhed er over Israel

og hans magt i skyerne.

v36 Frygtindgydende er du, Gud, fra dine helligdomme,

Israels Gud, han giver folket magt og styrke.

Lovet{T: Kan også oversættes: >>velsignet<<.} være Gud!



