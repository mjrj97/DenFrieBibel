!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 04.09.2017>!!

===Salme 130===

==Overskrift==
v1 Valfartssang.{E: Se note til Sl 120,1.}

==Klage==
Fra det dybe råber{E: Verbet *qᵊrāˀtîxā* i qatal, der oftest angiver fortid. Oversættelsen kunne være: >>råbte jeg til dig<<. I så fald angiver v.2-4 det salmisten råbte, og hele salmen er en takkesalme efter udfrielsen. Det giver god mening. Men qatal synes ofte i klagesalmerne at skildre det som sker nu, men som bygger på det der jævnligt er gået forud – og som dermed altså ikke er enestående i situationen.} jeg til dig, JHVHv!

v2 Herre, hør på min røst,

lad dine ører være opmærksomme

på min tryglende røst.{T: Ordret: >>på min tryglens (pluralis) røst<<}

v3 Hvis du, JHVHv,{T: Guds navn står her i kortformen: *yāh*. Kortformen findes en del steder i poetiske tekster og hører fast til udtrykket: *halᵊlû-yāh*.} vil vogte på skyld,

Herre, hvem kan så bestå?

v4 Men hos dig er tilgivelsen

for at du må frygtes.

==Længselsfuld tillid==
v5 Jeg håber{E: Verberne i dette vers står i qatal, jf. note til v.1b.} på JHVH,

min sjæl håber,

og jeg venter på hans ord,

v6 min sjæl venter{E: Der er ikke noget verbum i linjen. Det må enten underforstås fra foregående linje: >>venter<< (som fortsættelsen tyder på), eller linjen kan oversættes: >>min sjæl er vendt til Herren<<.} på Herren

mere end vægtere på morgenen,

vægtere på morgenen.

==Salmistens vidnesbyrd==
v7 Israel, vent på JHVH,

for hos JHVH er nåden{N: nåde},

og megen forløsning er hos ham.

v8 Og han skal forløse Israel

fra al dets skyld.{T: Grundtekstens ord står i pluralis, der understreger vægten af >>skyld<<.}

