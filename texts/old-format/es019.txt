!!<Modenhed: Færdig>!!
!!<Oversættelse: Svend Erik Petersen>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Trine Tøndering>!!
!!<Dato for denne version: 13.04.2023>!!
===Esajas, kapitel 19===

==Ord mod Egypten==

v1 Udsagn om Egypten. 

Se, JHVH rider på en let sky 

og kommer til Egypten, 

og Egyptens afguder bæver for ham,{T: Kan også oversættes: >>for hans ansigt<<.} 

og Egyptens hjerte bliver modløst i dets indre.

v2 For jeg vil væbne Egypten imod Egypten, 

så de kæmper hver mod sin bror 

og hver mod sin næste, 

by mod by, 

kongerige mod kongerige.

v3 Og Egyptens ånd skal gå til grunde i dets indre, 

og dets planer vil jeg forvirre, 

så de vender sig til afguderne og til genfærd

til dødemanerne og til sandsigerne.

v4 Og jeg vil overgive Egypten 

til hårde herrers hånd, 

og en streng konge skal herske over dem, 

det er Herrens, Hærskarers HERRES,{N: Hærskarers} udsagn.

***

v5 Vand skal svinde bort fra havet, 

og flod skal udtørres og blive tør,

v6 og floder skal stinke, 

lavvandede og tørre skal Egyptens strømme blive, 

rør og siv skal visne.

v7 Engene{E: Ordet *ʕārāʰ* findes i Bibelen kun her, og oversættelsen er usikker. Fortolkerne vakler mellem: >>enge/åbne pladser<< og >>sivplanter<<.} ved Nilen, ved bredden{E: Ordet *peʰ* kan også oversættes: >>udløb<<.} af Nilen,
og alle Nilens tilsåede marker{E: Ordet *mizrāʕ* findes i Bibelen kun her. Efter alt at dømme betegner det jord der kan tilsås.} 

skal tørre ud, blæses væk så de ikke findes mere.

v8 Og fiskerne skal klage og sørge, 

alle der kaster krog i Nilen, 

breder garn ud over vandet, 

skal sygne hen.

v9 Og de der arbejder med hør, skal blive til skamme, de der karter,{E: Den 
hebraiske tekst har adjektiv, femininum (>>kartet<<), mens >>hør<< er maskulinum. Man forudsætter derfor oftest en anden vokalisering, så der læses et substantiv: *śᵊrîqôt* til: *śorqôt*: >>kartende (kvinder)<<. Ordet findes kun denne ene gang i Bibelen.}

og de der væver hvidt tøj.

v10 Og dets søjler{E: Der er tænkt på Egyptens ledere. Men ofte følger man Septuatinta, der forudsætter sletning af et *t*: *šātōteʸhā* til: *šōteʸhā*: >>vævere<<.} skal være knust, 

alle de der arbejder for løn, skal være bedrøvede i hjertet.

v11 Soans ledere er helt igennem tåber, 

Faraos vise rådgiveres råd er tåbeligt; 

hvordan kan I sige til Farao: 

>>Jeg er søn af vismænd, 

fortids kongers søn<<?

v12 Hvor er da dine vismænd? 

Lad dem da fortælle dig, 

og lad dem vide, 

hvad Hærskarers HERRE{N: Hærskarers} har besluttet om Egypten!

v13 Soans ledere er blevet tåber, 

Nofs ledere er blevet bedraget, 

og Egypten har vildledt sine stammers hjørnesten.

v14 JHVH har i dets{T: Egyptens.} indre blandet

en forvirringens ånd, 

og den har vildledt Egypten 

i al dets gerning, 

som en beruset tumler omkring i sit opkast.

v15 Og der skal ikke være nogen gerning for Egypten, 

som hoved eller hale, 

palmegren eller siv kan udføre.

v16 På den dag skal Egypten være som kvinder, det skal ryste og skælve for Hærskarers HERRES{N: Hærskarers} svingende hånd, som svinger over det.
v17 Og Judas land skal være til skræk for egypterne; så ofte nogen minder dem om det, skal de frygte for Hærskarers HERRES{N: Hærskarers} plan, som han har lagt imod dem.
v18 På den dag skal der være fem byer i Egyptens land der taler Kana’ans sprog og sværger troskab mod Hærskarers HERRE;{N: Hærskarers} en af dem skal kaldes Ir-Ha-Heres.{E: >>Ødelæggelsens by<<. Man går ofte ud fra at der ikke skulle stå: *haheres*, men *haḥeres*: >>sol(byen)<< (Heliopolis). Dette støttes af enkelte håndskrifter og gamle oversættelser.}

v19 På den dag skal der være et alter for JHVH midt i Egyptens land og en stenstøtte for JHVH ved dets grænse.
v20 Og det skal være tegn og vidne for Hærskarers HERRE{N: Hærskarers} i Egyptens land på at når de råber til JHVH på grund af undertrykkere, så sender han en befrier og en forsvarer og redder dem.
v21 Og JHVH skal give sig til kende for Egypten, og egypterne skal kende JHVH på den dag, og de skal tjene{T: Her har det hebraiske ord bibetydning af tilbede og ære. I hebraiske ører klinger det med.} ham med slagtoffer og afgrødeoffer og de skal aflægge løfte til JHVH og indfri dem.
v22 Og JHVH skal slå Egypten, slå og helbrede; og de skal vende om til JHVH, og han skal bønhøre dem og helbrede dem.
v23 På den dag skal der være en ryddet vej fra Egypten til Assyrien, og Assyrien skal komme til Egypten og Egypten til Assyrien, og egypterne skal tjene sammen med assyrerne.
v24 På den dag skal Israel være den tredje sammen med Egypten og Assyrien – en velsignelse midt på jorden
v25 som Hærskarers HERRE{N: Hærskarers} har velsignet og sagt: >>Velsignet være mit folk Egypten og mine hænders værk Assyrien og min ejendom{E: Det er forskelligt, om det hebraiske *naḥᵃlāʰ* oversættes: >>ejendom<< eller: >>arvelod<<.} Israel!<<


