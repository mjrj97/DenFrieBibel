!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Endnu ikke sket>!!
!!<Dato for denne version: 18.11.2016>!!

===Esajas' Bog, kapitel 27===

==Esajas profeterer om ødelæggelsen af Guds menigheds fjender og om, hvordan Gud skal gøre godt imod sit folk, og han taler om dets omvendelse, 1-9; han profeterer igen om Jerusalems ødelæggelse på grund af jødernes synder og om deres omvendelse og tilbagevenden fra landflygtigheden, 10-13.==


v1 På den dag skal JHVH med sit hårde og store og stærke sværd straffe Leviathan, den flygtende slange, og Leviathan, den bugtede slange, og han skal dræbe uhyret, der er i havet.
v2 Syng på den dag om en liflig vingård:
v3 Jeg, JHVH, er dens vogter, hvert øjeblik vander jeg den; for at ingen skal hærge den, vil jeg vogte den dag og nat.
v4 Jeg er ikke vred; men lad torne og tidsler komme imod mig med krig, så vil jeg angribe dem og brænde dem op alle sammen,
v5 hvis man ikke vil tage sin tilflugt til mig, slutte fred med mig, slutte fred med mig.
v6 I de kommende dage skal Jakob slå rødder, Israel skal blomstre og få knopper; og de skal fylde jorden med frugt.
v7 Mon han har slået det, som han har slået dets drabsmænd? {T: Dvs. Gud har ikke slået sit folk, sådan som han slog dets fjender}, eller blev det slået ihjel, som de, der dræbte det, slog ihjel?
v8 Med måde, med udstødelse kæmpede du imod det;; han rev det bort med sit hårde uvejr, den dag der var østenstorm.
v9 Derfor bliver Jakobs ondskab sonet på den måde, og frugten af, at han fjerner dets synd, er alt dette: At han gør alle altrets sten som spredte kalksten; billeder af Astarte og solen skal ikke rejse sig mere.

v10 For den faste by ligger øde, en bolig forkastet og forladt som en ørken; der skal kalve gå på græs, og der skal de ligge og æde dens kviste.
v11 Når dens grene tørrer ud, da skal de brækkes af, kvinder skal komme og bruge dem til at tænde op med; for det er ikke et forstandigt folk, derfor skal han, der skabte det, ikke forbarme sig over det, og han, der dannede det, skal ikke være nådig imod det.
v12 Og det skal ske på den dag, at JHVH skal ryste frugter af fra flodens {T: Eufrats} strøm indtil Egyptens Bæk; og I skal samles op én for én, Israels børn!
v13 Og det skal ske, på den dag skal man blæse i en stor basun, så skal de fortabte i Assyriens land og de fordrevne i Egyptens land komme og tilbede JHVH på det hellige bjerg i Jerusalem.


