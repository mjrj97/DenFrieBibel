!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 89===

==Overskrift==
v1 Maskil{E: Betydningen er usikker. Man har tidligere (med støtte i Septuaginta) forstået det som >>læredigt<<, idet ordet må være afledet af roden *śkl*: >>være klog, overvejende<<. Dette passer dog dårligt med flertallet af de salmer der kaldes >>maskil<< (Sl 42; 44; 45; 52-55; 74; 78; 88; 89; 142). Det må snarere forstås som >>meditation<< eller >>kunstfærdig salme<< eller evt. >>hyldestsang<<.} af Etan, ezraitten.

==Lovprisning af Guds skabermagt og trofasthed==
v2 Om JHVHs nåde vil jeg evigt synge,

i slægt efter slægt vil jeg prisende forkynde din sandhed med min mund.

v3 For jeg har sagt: Evigt opbygges nåde,

himlen - du grundfæster din sandhed i den:{E: I grundteksten er både >>himlen<< og pronomenet (>>den<<) pluralis, men med singulær betydning. Pluralis er udtryk for storheden og herligheden.}

v4 >>Jeg har sluttet en pagt med min udvalgte,

jeg har tilsvoret David, min tjener:

v5 For evigt vil jeg grundfæste din slægt,{T: Ordret: >>sæd<<}

og jeg bygger din trone i slægt efter slægt.<< Sela{N: Sela}

v6 Og himlen skal prise dit under, JHVHv,

ja, din sandhed i de helliges forsamling.{E: Kan også oversættes: >>menighed<<. Her er der dog tænkt på Guds tjenende engle og åndemagter.}

v7 For hvem i skyerne kan være lige med JHVH?

Hvem{T: Spørgepartiklen >>hvem<< er underforstået fra foregående linje.} ligner JHVH blandt gudssønnerne?{T: Det er de himmelske magter.}

v8 En Gud der vækker stor rædsel i de helliges kreds

og er frygtindgydende over alle som er omkring ham!

v9 JHVHv, Hærskarers{T: I ældre tid uoversat: >>Zebaoth<<} Gud,

hvem er som du, mægtige JHVH?{E: Grundteksten har kortformen *yāh* (>>Jah<<) der findes en del steder i poetiske tekster.}

Og din trofasthed omgiver dig.

v10 Du hersker over havets overmod,

når dets bølger rejser sig, dæmper du dem.

v11 Du knuste Rahab som en dræbt,

med din stærke arm{T: Ordret: >>din styrkes arm<<.} spredte du dine fjender.

v12 Dig tilhører himlen, dig tilhører også jorden,

verden og alt hvad der fylder den – det har du grundlagt.

v13 Nord og syd – du skabte dem,

Tabor og Hermon jubler i dit navn.

v14 Du har en arm med styrke,

din hånd bliver stærk, du løfter din højre hånd.

v15 Retfærdighed og ret er din trones grundvold,

nåde og sandhed går foran dig.{T: Ordret: >>foran dit ansigt<<.}

v16 Saligt er det folk som kender til jublende hyldest,

JHVHv, i dit ansigts lys kan de vandre.

v17 Over dit navn skal de fryde sig hele dagen,

og ved din retfærdighed ophøjes de.

v18 For du er deres styrkes herlighed,

og ved dit velbehag løfter du vort horn.

v19 For vort skjold tilhører JHVH,

ja, vor konge tilhører Israels Hellige.

==Løfterne til og over Davids slægt==
v20 Dengang talte du i et syn

til dine fromme{T: Mange oversættere vælger at rette til singularis, men der er formodentlig tænkt på profeterne Samuel og Natan og eventuelt flere.} og sagde:

>>Jeg har sørget for hjælp{E: Mange retter: *ʕēzer* (>>hjælp<<) til: *nēzer*: >>et diadem<<. Men det har hverken støtte i håndskrifter eller gamle oversættelser. Meningen med den overleverede tekst må være at Gud har betroet helten (David (og hans efterkommere)) at regere og hjælpe folket på Guds vegne.} ved en helt,{T: Ordret: >>Jeg har lagt hjælpen på en helt<<. Meningen må være, at hjælpen er pålagt ham som en betroet opgave.}


jeg har ophøjet en udvalgt{T: Kan også oversættes: >>en yngling<<.} ud af folket.

v21 Jeg har fundet David, min tjener,

med min hellige olie{T: Ordret: >>min helligheds olie<<.} har jeg salvet ham,

v22 ham som min hånd vil holde fast,

ja, min arm skal styrke ham.

v23 Fjenden skal ikke overfalde ham,

og en ond person{T: Ordret: >>søn af uretfærdighed<<} skal ikke mishandle ham.

v24 Men jeg vil{E: I v.23-26 står verberne i qatal, der oftest angiver fortid, men her understreger qatal det der helt sikkert vil ske.} knuse hans fjender for hans ansigt

og dem som hader ham, vil jeg slå ned.

v25 Men min sandhed og min nåde skal være med ham,

i mit navn skal hans horn ophøjes.

v26 Og jeg vil udstrække hans hånd{T: Dvs.: Give ham magt.} over havet,

og hans højre hånd over floderne.

v27 Han skal råbe til mig: >Du er min Fader,

min Gud og min frelses klippe<.

v28 Og jeg vil gøre ham til den førstefødte,

til den øverste blandt jordens konger.

v29 Til evig tid vil jeg bevare min nåde mod ham,

og min pagt er til at stole på for ham.

v30 Jeg har fastsat at hans slægt{T: Ordret: >>sæd<<.} skal bestå til evig tid,

og hans trone så længe som himlens dage varer.

v31 Hvis hans sønner forlader min lov,{N: lov}

og de ikke vandrer efter mine befalinger,

v32 hvis de vanhelliger mine love

og ikke holder mine bud:

v33 Så vil jeg hjemsøge deres overtrædelse med stok

og deres skyld med slag.

v34 Men min nåde mod ham vil jeg ikke bryde{E: Ordret: >>Men min nåde vil jeg ikke bryde fra ham<<.}

og ikke forråde min sandhed.

v35 Jeg vil ikke vanhellige min pagt

og ikke forandre det som er gået over mine læber.

v36 Ét har jeg svoret ved min hellighed:

- jeg vil aldrig lyve for David –

v37 Hans slægt{T: Ordret: >>sæd<<.} skal være til evig tid,

og hans trone som solen foran mig;

v38 som månen skal den befæstes for evigt,

og et vidne på skyerne er trofast<<.{E: Meningen må være, at >>skyerne<< selv er vidne om Guds trofasthed. Mange retter: *wᵊʕēd baššaḥaq* (>>og et vidne på skyerne<<) til: *bᵊʕôd haššaḥaq*: >>så længe skyerne er til<<.} Sela

==Klage over folkets og kongens nød==
v39 Men nu har du forkastet og afvist ham,

du blev vred på din salvede.

v40 Du har forkastet pagten med din tjener,

du har vanhelliget hans krone ned på jorden.

v41 Du har revet alle hans mure ned,

du har lagt hans fæstninger i ruin.

v42 Alle som gik forbi på vejen, udplyndrede ham,

han er blevet til spot for sine naboer.

v43 Du har løftet hans modstanderes højre hånd,

du har glædet alle hans fjender.

v44 Ja, du vendte hans sværds klinge om,{E: Ordret: >>du vendte hans sværds klippe om<<. Ordet: *ṣûr* (>>klippe<<) er problematisk i sammenhængen. Måske betød det dog oprindelig >>flint/flintekniv<< (Jos 5,2), og derfra kan det forstås som noget skarpt og som klinge. Andre foreslår at rette: *ṣûr* til: *miṣṣar*: >>(du vendte hans sværd om) fra fjenden<<, eller: >>(du lod hans sværd vige tilbage) for fjenden<<.}

og du lod ham ikke holde stand i krigen.

v45 Du har gjort ende på hans glans

og kastet hans trone til jorden.

v46 Du har afkortet hans ungdoms dage,

du har hyllet ham i skam. Sela

v47 Hvor længe, JHVHv, vil du evigt skjule dig?

hvor længe{T: Ordene >>hvor længe<< er underforstået fra forrige linje.} skal din harme brænde som ild?

v48 Husk, hvilken livslængde jeg har,{E: Sætningen er vanskelig og omdiskuteret. Ordret kunne den lyde: >>Husk, jeg, hvad livslængden er<<.}

til hvilken flygtighed{T: Ordret: >>tomhed/intethed<<.} du har skabt alle menneskebørn.{T: Ordret: >>Adams sønner<<.}

v49 Hvilken mand kan leve uden at skulle se døden,

kan redde sit liv{T: Ordret: >>sjæl<<.} fra dødsrigets magt?{T: Ordret: >>hånd<<.} Sela

v50 Hvor er dine tidligere nådegerninger, Herre,

som du tilsvor David i dit løfte?

v51 Husk, Herre, spotten mod dine tjenere,

husk,{T: Verbet >>husk<< er underforstået fra forrige linje.} at jeg i mit bryst bærer alle de mange folk,{E: Med støtte i den gamle syriske oversættelse retter man ofte: *kol-rabbîm* (>>alle de mange<<) til: *kᵊlimmat*: >>hån<< (>>husk, at jeg i mit bryst bærer folkenes hån<<).}

v52 husk,{T: Ordet >>husk<< er stadig underforstået fra det foregående vers.} at dine fjender har spottet, JHVHv,

at de har spottet din salvedes fodspor.

==Liturgisk lovprisning==
v53 Lovet være JHVH til evig tid!

Amen, amen.



