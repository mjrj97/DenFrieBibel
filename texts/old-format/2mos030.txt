!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Litterært tjek: Trine Tøndering>!!
!!<Dato for denne version: 08.08.2020>!!
===Anden Mosebog, kapitel 30===

== Forordning om røgelsesofferalteret==
v1 >>Du skal lave et alter til at brænde røgelse på; af akacietræ skal du lave det,
v2 én alen langt og én alen bredt,{T: Ordret: >>én alen dets længde og én alen dets bredde<<.} det skal være kvadratisk og to alen højt; dets horn skal være i ét med det.
v3 Du skal beklæde det med purt guld, dets overdel og dets sider{T: Det hebraiske ord: *qîr* skal i de fleste sammenhænge oversættes: >>mur<<. I det næste vers er der brugt to andre hebraiske ord.} rundt omkring og dets horn; og du skal lave en kant af guld hele vejen rundt.
v4 To guldringe skal du lave til det under dets kant på to af dets sider, du skal lave dem på to af dets sider; de skal være holdere for bærestængerne, så man kan bære det med dem.
v5 Du skal lave bærestængerne af akacietræ og beklæde dem med guld.
v6 Og du skal stille det foran forhænget som er for Vidnesbyrdets ark, foran sonedækket som er oven over Vidnesbyrdet, hvor jeg vil åbenbare mig for dig.
v7 På det skal Aron brænde velduftende røgelse; hver morgen,{T: Ordret: >>om morgenen, om morgenen<<.} når han gør lamperne i stand, skal han brænde det,
v8 og når Aron sætter lamperne på, lige inden mørket falder på,{T: Ordret: >>mellem de to aftner<<. Det dækker formodentlig, at det skal finde sted mellem solnedgang og mørke. Jøderne har tolket det som tiden fra solnedgangens begyndelse omkring kl. 3 om eftermiddagen til dens afslutning.} skal han brænde det; det skal være et stadigt{T: Det hebraiske *tāmîd*, der i de fleste sammenhænge skal oversættes: >>altid<<, kan her enten forstås som: >>dagligt<< eller som udtryk for at det skal være uafbrudt. Det første er måske mest sandsynligt her.} røgelsesoffer for JHVHs ansigt hos jeres efterkommere.
v9 I må ikke bringe fremmed røgelse op på det eller brændoffer{E: Se note til 24,5.} eller afgrødeoffer,{E: Se note til 29,41} og drikoffer må I ikke udgyde på det.
v10 Aron skal skaffe soning på dets horn én gang om året; med blodet fra soningssyndofferet{E: Se note til 29,14.} skal han én gang om året skaffe soning på det gennem jeres slægtled; det er højhelligt for JHVH.<<

==Forordninger om sonepenge==
v11 JHVH talte til Moses og sagde: 
v12 >>Når du tæller{T: Ordret: >>tager summen/hovedet på<<.} Israels sønner for at mønstre dem, skal hver give JHVH løsepenge for sin sjæl, når de bliver mønstret, så ingen plage skal komme over dem når de bliver mønstret.
v13 Dette skal de give, enhver som går over til de mønstrede: En halv sekel efter helligdommens vægt;{T: Det hebraiske ord: *šeqel* betyder egentligt: >>vægt<<, men det bruges også om møntenheden: >>sekel<<.} sekelen er tyve gera, den halve sekel er afgift til JHVH.
v14 Enhver som går over til de mønstrede, fra tyve år og opefter, skal give JHVHs afgift.
v15 Den rige skal ikke give mere, og den fattige skal ikke give mindre end den halve sekel når I giver JHVHs afgift for at sone for jeres sjæle.
v16 Du skal tage sonepengene fra Israels sønner og give dem til tjenesten ved forsamlingsteltet; og det skal bringe Israels sønner i erindring for JHVHs ansigt for at sone for jeres sjæle.<<

==Forordning om bronzebækkenet==
v17 JHVH talte til Moses og sagde: 
v18 >>Du skal lave et bækken af bronze og dets sokkel af bronze til at vaske sig i; og du skal sætte det mellem forsamlingsteltet og alteret og komme vand i det.
v19 Aron og hans sønner skal vaske deres hænder og deres fødder deri.
v20 Når de går ind i forsamlingsteltet skal de vaske sig med vand, så de ikke skal dø; eller når de nærmer sig alteret for at gøre tjeneste, for at bringe offer til JHVH.
v21 De skal vaske deres hænder og deres fødder så de ikke skal dø; og det skal være en evig bestemmelse for dem, for ham og for hans efterkommere i deres generationer.<<

==Forordning om salvningsolien ==
v22 JHVH talte til Moses og sagde: 
v23 >>Og du, tag dig de bedste vellugtende stoffer,{T: Ordret: >>vellugtende stoffers hoved<<.} af flydende myrra fem hundrede sekel,{E: >>sekel<< er her vægtenhed, ca. 16 g.} halvt så meget vellugtende kanelbark, to hundrede og halvtreds, og af vellugtende kalmus to hundrede og halvtreds,
v24 og kassia, fem hundrede efter helligdommens sekel, og en hin olivenolie.
v25 Du skal lave det til en hellig salvningsolie, en krydret salveblanding som salvefremstillerens arbejde; det skal være en hellig salvningsolie.
v26 Med den skal du salve forsamlingsteltet, Vidnesbyrdets ark,
v27 bordet og alle dets redskaber, lysestagen og dens redskaber, røgelsesofferalteret,
v28 brændofferalteret og alle dets redskaber og bækkenet med dets sokkel.
v29 Du skal hellige dem, så de bliver højhellige; enhver den som rører ved dem, bliver hellig.
v30 Aron og hans sønner skal du salve, og du skal hellige dem til at gøre præstetjeneste for mig.
v31 Og til Israels børn skal du tale og sige: >Hellig salvelsesolie skal dette være for mig i jeres generationer.
v32 Den må ikke hældes ud over menneskekrop,{T: Ordret: >>menneskekød<<.} og I må ikke lave nogen anden efter dens blandingsforhold; den er hellig, den skal være hellig for jer.
v33 Det menneske som blander salve som den, eller som lader noget deraf komme på en fremmed,{T: Det hebraiske *zār* kan både være betegnelse for en uindviet/uvedkommende/lægmand og for en ikke-israelit.} han skal udryddes fra sit folk.<<<

==Forordning om røgelsen==
v34 Og JHVH sagde til Moses: >>Tag dig velduftende stoffer:{T: Det hebraiske *sammîm* (>>velduftende stoffer<<) er omdiskuteret på dette sted; de nævnte stoffer er ikke alle velduftende. Nogle oversættere foreslår det neutrale: >>krydderier<<.} stakte-dråber og mollusk-pulver og galban-gummi, velduftende stoffer og ren røgelse; der skal være lige meget af hvert.{T: Ordret: >>del og del skal det være<<.}
v35 Du skal lave det til en krydret røgelse som salvefremstillerens arbejde; saltet, ren og hellig.
v36 Du skal støde noget af det til pulver og lægge noget af det foran Vidnesbyrdet i forsamlingsteltet, dér hvor jeg vil åbenbare mig for dig; det skal være højhelligt for jer.
v37 Den røgelse som du laver efter dette forhold, må I ikke lave til jer selv; I skal regne den hellig for JHVH.{E: Ordret: >>hellig skal den være for jer for JHVH<<} 
v38 Et menneske som laver noget som det for at nyde duften af det, skal udryddes af sit folk.<<

