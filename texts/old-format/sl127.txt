!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 19.04.2017>!!

===Salme 127===

==Overskrift==
v1 Valfartssang.{E: Se note til Sl 120,1.} Af Salomo.

==JHVHs velsignelse over hus og arbejde==
Hvis JHVH ikke bygger huset,

vil de som bygger på det, have arbejdet forgæves.

Hvis JHVH ikke våger over byen,

vil vægteren have våget forgæves.

v2 Det er forgæves for jer

at stå tidligt op,

at vente længe med at sidde,

at spise sliddets brød –

så meget giver han den han elsker, mens han sover.

==JHVHs velsignelse over hjemmet==
v3 Se, sønner er en gave{T: Grundtekstens ord bruges især om arvelod, ejendom og jordbesiddelse.} fra JHVH,

moderlivets frugt er en løn.

v4 Som pile i en krigers hånd,

sådan er ungdommens sønner.

v5 Lykkelig{T: Kan også oversættes: >>salig<<. Det er dog næppe relevant her.} den mand som har fyldt sit kogger med dem;

de skal ikke blive til skamme,

når de taler med fjender i porten.{T: Porten i bymuren var en større bygning, der også fungerede som retssal og byrådssal.}


