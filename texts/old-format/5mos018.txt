!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Endnu ikke sket>!!
!!<Litterært tjek: Claus Tøndering>!!
!!<Dato for denne version: 26.02.2021>!!

===Femte Mosebog, kapitel 18===

==Israelitterne må ikke følge hedningernes afgudsdyrkelse==
v9 Når du kommer til det land som JHVH din Gud giver dig, skal du ikke tage ved lære og gøre disse folks afskyeligheder. 
v10 Der må ikke findes nogen hos dig som lader sin søn eller datter gå gennem ilden eller som beskæftiger sig med spådomme, er sandsiger eller tager varsler eller øver trolddom, 
v11 eller fremsiger besværgelser eller rådspørger dødes ånder og spiritistiske medier eller rådfører sig med døde. 
v12 For enhver som gør disse ting, er en afskyelighed for JHVH, og på grund af disse afskyeligheder fordriver JHVH din Gud dem fra dit ansigt. 
v13 Du skal være fuldkommen for{E: Det hebraiske *ʕim* skal i de fleste sammenhænge oversættes: >>med/sammen med<<, i nogle tilfælde dog: >>ligesom<<, i enkelte tilfælde: >>som<<.} JHVH din Gud. 
v14 For disse folk{T: Traditionelt oversat: >>hedninger<<.} som du skal fordrive, de hører på dem der driver trolddom og spådomme; men dig har JHVH din Gud ikke tilladt noget sådant.
 
==Gud vil sende dem en stor profet==

v15 JHVH din Gud vil oprejse dig en profet af din midte, af dine brødre, en som mig; ham skal I høre på. 
