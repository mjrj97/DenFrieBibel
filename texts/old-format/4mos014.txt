!!<Modenhed: Delvis færdig>!!
!!<Oversættelse: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 09.05.2017>!!

===Fjerde Mosebog, kapitel 14===

==Forsamlingen beklager sig over for Moses og Aron. Da de sammen med Josva og Kaleb vil overtale dem til at have tro og tillid til Gud, vil folket stene dem.==

v1 Da begyndte hele forsamlingen at råbe og skrige højrøstet, og folket græd hele natten.
v2 Alle Israels børn beklagede sig over for Moses og Aron, og hele forsamlingen sagde til dem: >>Gid vi var døde i Egypten, eller gid vi var døde i denne ørken!
v3 Hvorfor fører JHVH os til dette land for at vi skal falde for sværdet? Vores hustruer og vores småbørn vil blive til rov. Er det ikke bedst for os at vende tilbage til Egypten?<<
v4 Og de sagde til hinanden: >>Lad os indsætte en leder og vende tilbage til Egypten.<<
v5 Men Moses og Aron faldt på knæ med ansigtet mod jorden foran hele israelitternes forsamling.
v6 Josva, Nuns søn, og Kaleb, Jefunnes søn, som var blandt dem der havde spioneret i landet, rev flænger i deres tøj.
v7 Og de sagde til hele israelitternes forsamling: >>Det land som vi vandrede igennem for at spionere, er et særdeles godt land.
v8 Dersom JHVH har behag i os da fører han os ind i dette land og giver os det, et land som flyder med mælk og honning.
v9 Men gør nu ikke oprør mod JHVH, og vær ikke bange for folket i landet, for dem snupper vi som en bid brød. Deres beskyttelse er taget fra dem, men JHVH er med os. Vær ikke bange for dem.<<
v10 Da sagde hele forsamlingen at man skulle stene dem, men JHVHs herlighed viste sig i forsamlingsteltet for alle israelitterne.

==JHVH vil udslette folket og gøre Moses til et større folk. Moses beder for dem.==

v11 JHVH sagde til Moses: >>Hvor længe skal dette folk ringeagte mig, og hvor længe vil de ikke tro på mig, til trods for alle de tegn jeg har gjort midt iblandt dem?
v12 Jeg vil ramme dem med pest og udrydde dem, og jeg vil gøre dig til et større og stærkere folk end de er.<<
v13 Da sagde Moses til JHVH: >>Egypterne har hørt at du ved din kraft har ført dette folk ud af deres midte.
v14 De har fortalt det til dette lands indbyggere. De har hørt at du, JHVHv, er midt iblandt dette folk, at du, JHVHv, viser dig for deres øjne, og at din sky står over dem, og at du går foran dem i en skysøjle om dagen og i en ildsøjle om natten.
v15 Hvis du slog dette folk ihjel alle som en, da ville hedningerne, som hørte det rygte om dig, sige: 
v16 >JHVH har ikke formået at føre dette folk ind i det land han havde lovet dem, så derfor har han slagtet dem i ørkenen.<
v17 Lad dog nu Herrens kraft vise sig stor, sådan som du har sagt: 
v18 JHVH er tålmodig{T: Ordret: >>sen til vrede<<.} og rig på nåde. Han tilgiver synder og overtrædelser, og han lader aldeles ikke den skyldige gå ustraffet, han er opmærksom på fædrenes synder hos børnene i tredje og fjerde generation.
v19 Tilgiv dog dette folk dets skyld efter din store nåde, ligesom du har tilgivet dette folk fra Egypten af og indtil nu.<< 

==JHVH bønhører ham, men alle blandt dem der beklagede sig, der er over 20 år, vil han ikke lade komme ind i landet. Josva og Kaleb skal få lov. De skal blive i ørkenen i 40 år. De ti spejdere skal dø.==

v20 JHVH sagde: >>Hermed tilgiver jeg dem efter dit ord.
v21 Men så sandt jeg lever, og at hele landet{T: således GT1871. Næsten alle moderne oversættelser vælger >>jorden<<, men i konteksten kan landet meget vel referere til Kana’an.} skal fyldes af JHVHs herlighed,
v22 skal ingen af de mænd som har set min herlighed og de tegn som jeg gjorde i Egypten og i ørkenen, og som nu har sat mig på prøve ti gange og ikke hørt på mig,
v23 de skal ikke se det land som jeg har lovet deres fædre, og, ingen af dem som har ringeagtet mig, skal se det.
v24 Men min tjener Kaleb, for der en anden ånd i ham, og han har fuldkommen fulgt mig, ham vil jeg føre til det land som han kom til, og hans efterkommere skal eje det.
v25 Men amalekitterne og kana’anæerne bor i dalen. I morgen skal I vende om og rejse ud i ørkenen ad vejen til Det Røde Hav.<<
v26 Og JHVH talte til Moses og Aron:
v27 >>Hvor længe skal denne onde forsamling beklage sig over mig? Jeg har hørt de mange beklagelser med hvilke israelitterne beklager sig over mig.
v28 Sig til dem: >Så sandt jeg lever, siger JHVH, ligesom I har talt i mit påhør, sådan vil jeg også gøre mod jer.
v29 Jeres døde kroppe skal falde i denne ørken, og alle I som blev talt, så mange som I er, fra 20-årsalderen og opefter, I som har beklaget jer over mig,
v30 I skal ikke komme ind i det land som jeg med løftet hånd har svoret at ville lade jer bo i, undtagen Kaleb, Jefunnes søn, og Josva, Nuns søn.
v31 Og jeres småbørn, dem I sagde ville blive til rov, dem vil jeg føre derind, så de skal komme til at kende det land som I har foragtet.
v32 Men jeres døde kroppe skal falde i denne ørken.
v33 Jeres børn skal være hyrder i ørkenen i 40 år og bøde for jeres utroskab indtil ligene af jer er gået til grunde i denne ørken.
v34 Efter antallet af de dage I brugte til at spionere i landet, 40 dage, et år for hver dag, skal I bære jeres skyld i 40 år, og I skal mærke mit mishag. 
v35 Jeg, JHVH, har sagt: Jeg vil i sandhed gøre dette mod hele denne onde forsamling, som har rottet sig sammen imod mig. De skal ende i denne ørken og dø der.<<
v36 Og de mænd som Moses havde sendt af sted for at spionere i landet, og som var kommet tilbage og havde fået hele forsamlingen til at beklage sig over ham ved at udsprede onde rygter om landet,
v37 ja, de mænd som havde udspredt onde rygter om landet, de døde af plagen for JHVHs ansigt.
v38 Men Josva, Nuns søn, og Kaleb, Jefunnes søn, forblev i live af de mænd som var gået ud for at spionere i landet. 

==Folket sørger og vil nu drage ind; Moses fraråder dem det, de drager dog ud og bliver slået.==

v39 Moses talte disse ord til alle Israels børn. Da sørgede folket meget.
v40 Om morgenen stod de tidligt op for at drage op i højderne i Bjerglandet, idet de sagde: >>Se, her er vi, lad os nu drage op til det sted som JHVH har talt om, for vi har syndet.<<
v41 Men Moses sagde: >>Hvorfor overtræder I JHVHs befaling? Det skal ikke lykkes.
v42 Drag ikke derop, for JHVH er ikke midt iblandt jer. I vil blive slået af jeres fjender.
v43 For amalekitterne og kana’anæerne vil møde jer, og I vil falde for sværdet. Fordi I har vendt jer bort fra JHVH, vil JHVH ikke være med jer.<<
v44 Men i overmodig trods dristede de sig til at drage op i højderne i Bjerglandet. Men JHVHs pagts ark og Moses forlod ikke lejren.
v45 Da kom amalekitterne og kana’anæerne ned fra Bjerglandet hvor de boede, og de slog dem og knuste dem indtil Horma.{T: Det navn fik stedet i eftertiden jf. kapitel 21,3.}


