!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 28.05.2021>!!
===Matthæusevangeliet, kapitel 8===

==Helbredelsen af en spedalsk==

v1 Men da Jesus var steget ned fra bjerget, fulgte store folkeskarer ham. v2 Og se, en spedalsk kom og faldt han ned for ham og sagde: >>Herre, hvis du vil, kan du gøre mig ren.<< v3 Jesus rakte sin hånd frem, rørte han ved ham og sagde: >>Jeg vil, bliv ren!<< Og straks blev hans spedalskhed renset. v4 Jesus sagde til ham: >>Se til at du ikke siger det til nogen, men gå hen og vis dig for præsten og bring den gave som Moses har befalet, til vidnesbyrd for dem.<<

==Helbredelsen af officerens tjener==

v5 Da Jesus gik ind i Kapernaum, kom en officer til ham og bad ham: v6 >>Herre, min tjener ligger lam i mit hus, og han pines forfærdeligt.<< v7 Han sagde til ham: >>Jeg vil komme og helbrede ham.<< v8 Men officeren svarede: >>Herre, jeg er ikke værdig til at du går ind under mit tag, men sig blot et ord, og min tjener vil blive rask. V9 For jeg er selv et menneske under kommando, som har soldater under mig, og siger jeg til en: Gå, så går han, og til en anden: Kom, så kommer han, og til min tjener: Gør dette, så gør han det.<< v10 Men da Jesus hørte dette, undrede han sig og sagde til dem som fulgte ham: >>Sandelig siger jeg jer: Så stor en tro har jeg ikke fundet hos nogen i Israel. v11 Men jeg siger jer: Mange skal komme fra øst og vest og sidde til bords med Abraham, Isak og Jakob i Himlenes rige, v12 men Rigets børn skal kastes ud i mørket udenfor. Dér skal der være gråd og tænderskæren.<< v13 Og Jesus sagde til officeren: >>Gå, det skal ske dig som du troede.<< Og hans tjener blev helbredt i den time.

==Helbredelsen af Peters svigermor==

v14 Da Jesus kom til Peters hus, så han at hans svigermor lå med feber. v15 Han rørte hendes hånd, og feberen forlod hende, og hun rejste sig og tjente ham. v16 Men da det blev aften, bragte de mange besatte til ham, og han uddrev ånderne med et ord, og han helbredte alle de syge v17 for at det skulle opfyldes som er blevet talt ved profeten Esajas som sagde:

	Han tog vore svagheder

og bar vore sygdomme.

==Om efterfølgelse==

V18 Men da Jesus så skaren omkring sig, befalede han at de skulle tage over til den anden bred. v19 En skriftlærd{N: Skriftlærd} kom og sagde til ham: >>Lærer! Jeg vil følge dig hvor som helst du går hen.<< v20 Jesus sagde til ham: >>Ræve har huler, og himlens fugle har reder, men Menneskesønnen har ikke et sted hvor han kan lægge sit hoved.<< v21 Men en anden af hans disciple sagde til ham: >>Herre! Tillad mig først at gå bort og begrave min far.<< v22 Men Jesus sagde til ham: >>Følg mig, og lad de døde begrave deres døde.<<

==Stormen på søen==

v23 Og han steg ombord i en båd, og hans disciple fulgte ham. v24 Og se, der blev et voldsomt stormvejr på søen, så båden blev skjult af bølgerne, men han sov. v25 De kom til ham, vækkede ham og sagde: >>Herre! Frels os, vi går under.<< v26 Han sagde til dem: >>Hvorfor er I bange, I lidettroende?<< Så rejste han sig og truede vinden og søen, og det blev helt stille. v27 Men menneskene undrede sig og sagde: >>Hvem er han, siden både vindene og søen adlyder ham?<<

==De besatte i gadarenernes land==

v28 Da han kom til den anden bred, til gadarenernes landområde, mødte to besatte som kom ud fra gravene, ham; de var meget farlige, så ingen kunne gå forbi ad den vej. v29 Og se, de råbte: >>Hvad har vi med dig at gøre{T: Der står egentlig: >>Hvad for os og for dig,<< som betyder at de ikke har noget forhold til hinanden, så Jesus skal lade dem være i fred}, Guds søn? Er du kommet her for at pine os før tiden?<< v30. Men langt fra dem var der en flok med mange svin, som gik på græs. v31 Men dæmonerne bad ham: >>Hvis du driver os ud, så send os i flokken af svin.<< v32 Og han sagde til dem: >>Gå bort.<< Og de fór ud og drog bort til svinene; og se, hele flokken styrtede ned ad skrænten til søen, og de døde i vandet. v33. Men hyrderne flygtede, og de drog bort til byen og fortalte alt, også det med de besatte. v34. Og se, hele byen gik ud for at møde Jesus, og da de så ham, bad de ham om at forlade deres område.  
     
