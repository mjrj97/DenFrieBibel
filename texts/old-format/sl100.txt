!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 100===

==Overskrift==
v1 En salme til taksigelse.{E: Ordet: *tôdāʰ* betyder normalt: >>tak, taksigelse<<. Sammen med verbet/substantivet *zbḥ* (>>ofre/offer<<) eller andre offertermer angiver det >>takoffer<<. Det er omdiskuteret om ordet her, uden tilknyttet offerterm, kan betyde >>takoffer<<, som det ofte oversættes. Det ville være eneste sted i GT.}

==Lovsyng JHVH, Israels skaber og vogter==
Bryd ud i fryderåb for JHVH, hele landet!{E: Langt de fleste oversættere oversætter: *kol-hāʔāreṣ* ved: >>hele jorden<<, som det oftest betyder i salmerne. Men >>hele jordens<< folkeslag synes slet ikke inde i synsfeltet i denne salme. *hāʔāreṣ* kan både betyde: >>landet<< og >>jorden<<. Da vi ikke kan gengive denne dobbelthed på dansk, må oversætteren vælge. Ud fra sammenhængen vælger jeg >>landet<<.}

v2 Tjen JHVH med glæde,

kom for hans ansigt med jubel!

v3 Erkend at JHVH er Gud,

han har skabt os, og ikke vi selv,{E: Således konsonantteksten. Vokaliseringen forudsætter at *lōʔ* (>>ikke<<) skulle have været: *lô*: >>for ham<<, så sidste halvlinje skal oversættes: >>og ham hører vi til<<.}

vi er hans folk og de får han vogter.{T: Ordret: >>lader gå på græs<<.}

==Lovsyng JHVH, for han er god!==
v4 Gå ind ad hans porte med takkesang,

i hans forgårde med lovsang;

tak ham, pris{T: Kan også oversættes: >>velsign<<.} hans navn!

v5 For JHVH er god,

hans nåde{N: nåde} varer til evig tid,

og hans troskab{T: Kan også oversættes: >>sandhed<<.} fra slægt til slægt.

