!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 06.03.2016>!!

===Salme 47===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.}

Af Koras sønner. En salme.

==Lovprisning af den sejrende Gud==
v2 Alle folkeslag, klap i hænderne,{T: Grundteksten har blot: >>klap hånd<<.}

jubel for Gud med frydefuld røst.

v3 For JHVH, den Højeste, er frygtindgydende,

en stor konge over hele jorden.

v4 Han lægger folk under os,

ja, nationer under vore fødder.

v5 Han udvælger vor arvelod til os,

Jakobs stolthed, som han elsker. Sela{N: Sela}

==Lovprisningen af den almægtige konge==
v6 Gud er draget op under jubelråb,

JHVH til hornklang.

v7 Syng for Gud, syng!

Syng for vor konge, syng!

v8 For Gud er hele jordens konge,

syng en maskil!{T: Se note til overskriften til Sl 45. Her ofte oversat >>hyldestsang<<.}

v9 Gud er blevet konge over folkeslagene,

Gud har taget sæde på sin hellige trone.

v10 Folkenes fyrster{T: Kan også oversættes: >>fornemme<<.} er samlet,

Abrahams Guds folk,{E: Linjen begynder på hebraisk med ordet: *ʕam* (>>folk<<) der har samme konsonanter som ordet: *ʕim* (>>med<<). De fleste oversættere går ud fra at *ʕim* må være bortfaldet ved haplografi, så der skulle stå: *ʕim ʕam*: >>med Abrahams Guds fok<<.}

for jordens skjolde{E: I stedet for *māginnê-* (>>skjolde<<) har bl.a. Septuaginta enten forstået ordet billedligt som >>herskere<< eller har evt. læst *signê-*: >>herskere<<. Det er den almindeligste – men ikke enerådende – gengivelse i nyere oversættelser.} tilhører Gud,

højt ophøjet.


