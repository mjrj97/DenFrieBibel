!!<Modenhed: Færdig>!!
!!<Oversættelse: Christian Højgaard>!!
!!<Litterært tjek: Trine Tøndering>!!
!!<Dato for denne version: 11.05.2017>!!

===Zakarias' Bog, kapitel 8===

==Jerusalem og templet skal genopbygges==

v1 Hærskarers JHVHvs ord kom til mig:

v2 Således siger Hærskarers JHVHv:

>>Jeg har en stor nidkærhed for Zion;

med stor vrede er jeg nidkær for den.<<

v3 Således siger Hærskarers JHVHv:

>>Jeg vender tilbage til Zion og vil bo midt i Jerusalem.

Jerusalem skal kaldes Sandhedens by,

og Hærskarers JHVHvs bjerg Hellighedens bjerg.<<

v4 Således siger Hærskarers JHVHv:

>>Der skal på ny sidde gamle mænd og gamle kvinder i Jerusalems gader,

hver med sin stok i hånden på grund af deres høje alder.

v5 Byens gader skal være fulde af unge drenge og piger,

som leger i dens gader.<<

v6 Således siger Hærskarers JHVHv:

>>Selv hvis det skulle være for utroligt{T: Det hebraiske ord for utroligt kan også oversættes med forunderligt.} for dette folks rest i de dage,

skulle det så også være for utroligt for mig?<< siger Hærskarers JHVHv.

v7 Således siger Hærskarers JHVHv:

>>Se, jeg frelser mit folk fra solopgangens land og fra solnedgangens land.

v8 Jeg vil bringe dem hjem, og de skal bo midt i Jerusalem.

De skal være mit folk, og jeg vil være deres Gud i sandhed og retfærdighed.<<

v9 Således siger Hærskarers JHVHv:

>>Gør jeres hænder stærke,{E: Udtrykket kan både forstås bogstaveligt som en opmuntring til det fysiske arbejde med templets genopbyggelse, eller mere billedligt som en hebraisk udtryksform om at være modig.} I som i disse dage hører disse ord af de profeter,

som var der den dag, da grundvolden til Hærskarers JHVHvs hus blev lagt, så templet kunne bygges. 

v10 For før de dage fik mennesker og dyr ingen belønning.

For den rejsende{T: Ordret >>den som drog ud og drog ind<<.} var der ingen fred for fjenden.

Jeg lod mennesker have frit spil{E: Det hebraiske ord * šallaḥ* kan både betyde sende og slippe fri.} mod hinanden.

v11 Men nu vil jeg ikke være over for dette folk som i gamle dage, siger Hærskarers JHVHv,

for fredens frø {E: Det hebraiske *zera hashalom* kan også oversættes med >>såning af fred<<, hvilket gør, at >>vintræet<< ikke forstås som apposition: >>For der vil være såning af fred. Vintræet skal give…<<.}, vintræet, skal give sin frugt,

jorden sin afgrøde og himlen sin dug.

Jeg vil lade dette folks rest arve alle disse ting.

v13 Ligesom I af Judas hus og Israels hus var en forbandelse blandt folkeslagene,

sådan vil jeg nu frelse jer, så I bliver til en velsignelse.

Frygt ikke! Gør jeres hænder stærke!<<

v14 For således siger Hærskarers JHVHv:

>>Ligesom jeg planlagde at gøre ondt, da jeres forfædre gjorde mig vred, siger Hærskarers JHVHv, og jeg ikke fortrød det,

v15 sådan har jeg tænkt at gøre godt i disse dage mod Jerusalem og Judas hus. Frygt ikke!

v16 Dette er de ting, som I skal gøre:

Tal sandt, kun sandt{E: I mange oversættelser udelades sætningens andet *emet*, men det kan også som her forstås som en intensivering af at tale sandt.}, over for hinanden,

og fæld fuldkomne domme{E: Ordet *šālôm* i grundteksten kan forstås som domme, der fører til fred, eller som fuldkomne domme, eftersom *šālôm* også indeholder betydningen af det perfekte og fuldkomne.} i jeres byporte.

v17 Tænk ikke ondt imod hinanden i jeres hjerter og elsk ikke løgnen{T: Ordret betyder det >>den falske ed<<.},

for alle disse ting hader jeg,<< siger JHVH.

==Faste skal blive til fest==

v18 Hærskarers JHVHvs ord kom til mig:

v19 Således siger Hærskarers JHVHv:

>>Fasten i den fjerde måned, den femte måned, den syvende måned og i den tiende måned skal blive til fryd og glæde og til dejlige højtider for Judas hus.

Men elsk sandhed og fred!<<

v20 Således siger Hærskarers JHVHv:

>>På ny skal det ske, at folkeslag og mange byers indbyggere skal komme,

v21 og den ene bys indbyggere skal gå til den anden og sige: 

>Lad os gå hen og søge JHVHs gunst og opsøge Hærskarers JHVHv – 

også jeg vil gå.<

v22 Og mange folk og mægtige folkeslag skal komme for at opsøge Hærskarers JHVHv i Jerusalem

og søge JHVHs gunst.<<

v23 Således siger Hærskarers JHVHv:

>>I de dage skal ti mænd af alle folkeslags tungemål gribe fat i en judæisk mands kappeflig og sige:

>Lad os gå med jer, for vi hørt, at Gud er med jer!<<<
