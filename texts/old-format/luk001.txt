!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Endnu ikke sket>!!
!!<Litterært tjek: Endnu ikke sket>!!
!!<Dato for denne version: 10.03.2021>!!

===Lukasevangeliet, kapitel 1===

== Englen Gabriel bebuder Jesu fødsel==

v26 Men i den sjette måned blev englen Gabriel sendt fra Gud til en by i Galilæa, som hedder Nazaret,
v27 til en jomfru som var trolovet{T: En trolovelse var langt mere bindende end vore dages forlovelser.} med en mand ved navn Josef, af Davids hus; og jomfruens navn var Maria.
v28 Englen kom ind til hende og sagde: >>Vær hilset, du benådede, Herren er med dig!<<
v29 Men hun blev forfærdet over de ord og spekulerede over hvad det var for en hilsen.
v30 Englen sagde til hende: >>Frygt ikke, Maria! For du har fundet nåde hos Gud.
v31 Se, du skal undfange og føde en søn, og du skal kalde ham Jesus.
v32 Han skal være stor og kaldes den Højestes søn; og Gud Herren skal give ham Davids, hans faders trone.
v33 Og han skal være konge over Jakobs hus for evigt, og der skal ikke være ende på hans kongedømme.<<
v34 Men Maria sagde til englen: >>Hvordan skal det gå til, da jeg ikke har været sammen med{T: Ordret: >>kender<<.} nogen mand?<<
v35 Englen svarede hende: >>Helligånden skal komme over dig, og den Højestes kraft skal overskygge dig; derfor skal også det hellige som fødes, kaldes Guds Søn.
v36 Og se, Elisabeth din slægtning, hun har også undfanget en søn i sin alderdom, og hun som kaldes ufrugtbar, er nu i sjette måned.
v37 For intet er umuligt for Gud.<<
v38 Men Maria sagde: >>Se, jeg er Herrens tjenerinde; det ske mig efter dit ord!<< Så forlod englen hende.
