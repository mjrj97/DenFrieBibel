!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 76===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.} Med strengespil.

Salme af Asaf. En sang.

==Den mægtige Gud på Zion==
v2 I Juda er Gud kendt,

i Israel er hans navn stort,

v3 hans hytte blev sat i Salem, og hans bolig på Zion.

v4 Dér knuste han brændende pile,{T: Ordret: >>buens lyn/brand<<.}

skjold og sværd og krig. Sela{N: Sela}

==Gud sejrer==
v5 Glansfuld{E: Oftest formoder man at konsonanterne er byttet om så der ikke skal stå: *nāʔôr* (>>glansfuld/lysende<<), men: *nôrāʔ*: >>frygtelig/frygtindgydende<<.} er du,

og mægtigere end bjerge, hvor rovet er.{E: Meningen må være at Gud, der troner på Zion, er mægtigere end alle stormagter. Præpositionen *min* (>>mere end<<) kan dog også oversættes: >>fra<<, så linjen lyder: >>mægtig fra bjerge, hvor rovet er<<. I så fald er meningen at Gud kommer med >>rov<< fra de >>bjerge<<, hvor fjenderne er blevet besejret. I stedet for: *ṭeref* (>>rov<<) vælger mange oversættere at følge bl.a. Septuaginta, der må have læst: *ʕad*: >>evige (bjerge)<<. Andre foreslår: *qedem*: >>urtids(bjerge)<<.}

v6 De standhaftige{T: ordret: >>tapre af hjerte<<.} blev udplyndrede,

de slumrede i deres søvn,

og ingen af stridsmændene kunne løfte{T: Ordret: >>fandt<<.} deres hænder.

v7 For din trussel, Jakobs Gud,

er både vognkæmpere{T: Ordret: >>gruppe af (krigs)vogne<<. I sammenhængen er der dog tænkt på krigerne på vognene.} og heste faldet i den dybe søvn.

v8 Du, ja, du er frygtindgydende,

og hvem kan bestå for dit ansigt, så snart du bliver vred?

v9 Fra himlen forkyndte du dom;

jorden frygtede og blev stille,

v10 da Gud rejste sig til dom

for at frelse alle jordens{T: Kan med lige så god ret oversættes: >>landets<<. Det er dog samme ord som i v.9.} ydmyge. Sela{N: Sela}

==Tilbed den almægtige Gud==
v11 For menneskets vrede skal prise dig,

resten af vredesudbrud binder du om dig.{E: Rettelseforslagene til dette vers er mange. Konsonantteksten kan stort set beholdes på to måder: 1. *ʔādām* (>>menneskets<<) vokaliseres: *ʔᵉdōm*: >>Edom<<; *ḥēmōt* (>>vredesudbrud<<) vokaliseres: *ḥᵃmāt*: >>Hamat<<; og med Septuaginta rettes sidste ord: *taḥgōr* (>>binder du om dig<<) til: *tᵉḥāgexā*: >>skal fejre dig<<. Oversættelsen lyder da: >>Ja, det vrede Edom skal prise dig, Hamats rest skal fejre dig<<. Henvisningerne til Edom og Hamat er dog ikke indlysende i salmen. – 2: *tôdekkā* (>>skal prise dig<<) skal vokaliseres: *tādôx*: >>du slår itu<<; og verbet *ḥgr* (>>binde om sig<<) forstås ved hjælp af et beslægtet arabisk ord som: >>kue/undertvinge<<. Oversættelsen lyder da: >>Ja, du sønderbryder menneskets vrede, kuer den vrede som er til rest<<. Dette er måske den bedste forståelse af verset.
Der findes en række mere vidtgående rettelsesforslag.}

v12 Aflæg løfter og indfri dem til JHVH, jeres Gud,

alle som omgiver ham, skal bringe gaver til den frygtindgydende.{E: Grundteksten har: *lammôrāˀ*: >>til frygten<<. Man vælger som regel at følge bl.a. Septuaginta, der har læst: *lannôrāˀ*: >>til den frygtindgydende<<.}

v13 Han kuer fyrsternes ånd,{E: *rûₐḥ* (>>ånd<<) har ganske bred betydning, bl.a.: >>ånd, vind, ånde, hovmod, sind, livsprincip, mod, vrede<<. Især de to sidstnævnte kan overvejes her.}

frygtindgydende er han for jordens konger.



