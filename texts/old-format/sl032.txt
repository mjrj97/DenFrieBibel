!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 06.03.2016>!!

===Salme 32===

==Overskrift==
v1 Af David. Maskil.{E: Betydningen er usikker. Man har tidligere (med støtte i Septuaginta) forstået det som >>læredigt<<, idet ordet må være afledet af roden *śkl*: >>være klog, overvejende<< Dette passer dog dårligt med flertallet af de salmer der kaldes >>maskil<< (Sl 42; 44; 45; 52-55; 74; 78; 88; 89; 142). Det må snarere forstås som >>meditation<< eller >>kunstfærdig salme<< eller evt. >>hyldestsang<<}

==Lykken i tilgivelsen==
Salig er den, hvis overtrædelse er forladt,

hvis synd er skjult.

v2 Saligt er det menneske som JHVH ikke tilregner skyld,

og i hvis ånd der ikke er svig.

==Lidelse på grund af ubodfærdighed==
v3 Da jeg tav, sygnede mine knogler hen

under min stønnen hele dagen.

v4 For dag og nat lå din hånd tungt på mig,

min livskraft{E: Betydningen af *lāšād* er højst usikker. Det optræder kun her og 4 Mos 11,8, hvor det oversættes >>kage<<. Her måske >>fedt/saft<<, der kan forstås som >>livskraft<<. Ellers må man rette til *lāšōn*: >>tunge<<} svandt hen

i sommerens tørke. Sela{N: Sela}


==Syndsbekendelse==
v5 Jeg bekendte min synd for dig

og skjulte ikke min skyld,

jeg sagde: >>Jeg vil aflægge tilståelse for mine overtrædelser for JHVH<<,

og du forlod mig min syndeskyld. Sela

==Opmuntring til at søge hjælp hos Gud==
v6 Derfor skal hver from bede til dig

den stund, du findes.

Selv{E: Ordet *raq* er omdiskuteret. Oftest skal det oversættes >>kun<<. Det er usikkert om det skal knyttes til denne eller den foregående linje. Hvis det knyttes til den foregående linje, understreger det at tiden, hvor Gud kan findes, er begrænset} en flod af store vande -

til ham skal de ikke nå.

v7 Du er mit skjul,

du bevarer mig for trængsel,

med udfrielsens jubel omgiver du mig. Sela

==Guds nådesord{E: Andre opfatter verset som salmistens belærende ord til menigheden}==
v8 >>Jeg vil undervise dig og lære dig den vej som du skal gå,

jeg vil råde dig, idet mit øje er rettet mod dig.<<

==Formaning og opmuntring til at stole på JHVH==
v9 Vær{E: Verbet er plur., så verset kan ikke være umiddelbar forlængelse af det foregående vers} ikke som hest, som muldyr, uden indsigt,

hvis prydelse er tømme og bidsel, hvormed man kan tvinge dem

når de ikke vil komme nær til dig.

v10 Mange smerter er der til den ugudelige,

men den, som stoler på JHVH,

omgiver han med nåde{N: nåde}.

==Afsluttende lovprisning==
v11 Glæd jer i JHVH, og fryd jer, I retfærdige!

og I skal juble, alle I som er oprigtige af hjertet!


