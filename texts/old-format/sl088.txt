!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 08.02.2023>!!

===Salme 88===

==Overskrift==
v1 En sang. Salme af Koras sønner.

Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.} Al-mahalat-le-annot.{E: Betydningen af *ʕal-māḥᵃlat lᵊʕannôt* er usikker. Det kan evt. betyde: >>at synge på lidende vis/under sygdom<< eller være en melodihenvisning (på melodien >>mahalat<<) eller anvisning om et fløjteinstrument.} Maskil{E: Betydningen er usikker. Man har tidligere (med støtte i Septuaginta) forstået det som >>læredigt<<, idet ordet må være afledet af roden *śkl*: >>være klog, overvejende<<. Dette passer dog dårligt med flertallet af de salmer der kaldes >>maskil<< (Sl 42; 44; 45; 52-55; 74; 78; 88; 89; 142). Det må snarere forstås som >>meditation<< eller >>kunstfærdig salme<< eller evt. >>hyldestsang<<.} af Heman, ezraitten.

==Første klage==
v2 HERRE, min frelses Gud,

om dagen har jeg råbt,

om natten var jeg foran dig.

v3 Lad min bøn komme for dit ansigt,

bøj dit øre til min klageråb!

v4 For min sjæl er mæt af ulykker,

og mit liv er kommet nær til gravens rand.{T: Hebraisk: *šᵊʔôl*, der traditionelt er blevet oversat: >>dødsriget<<.}

v5 Jeg agtes lige med dem som går ned{T: Kan også oversættes: >>som er på vej<<.} i graven,

jeg er blevet som en mand uden kraft,

v6 blandt de døde er jeg afsondret,{E: Betydningen af ordet *ḥāfᵊšî* (>>afsondret<<) er omstridt. Normalt betyder det: >>fri/løsladt<<, og nogle fortolkere forstår sætningen som bitter ironi: >>jeg har fået frihed blandt de døde<<. Snarere må det dog i lighed med 2 Kong 15,5 forstås som: >>afsondret<<, evt. >>lukket inde<<.}

som dræbte der ligger i graven,

som du ikke længere husker,

da de er revet ud af din hånd.

v7 Du har lagt mig i dybeste grav,

i mørke, i dybe steder.

v8 På mig har din vrede lagt sig tungt,

og alle dine brændinger lod du skylle over mig.{E: Ordret: >>bøjede/ydmygede/fornedrede du <<. >>Over mig<< er underforstået fra foregående sætning, hvor det står pointeret som første ord.} Sela{N: Sela}

v9 Du har fjernet mine fortrolige langt fra mig,

du har gjort mig til afsky for dem,

lukket inde, så jeg ikke kan gå ud.

v10 Mit øje er sløvet{T: Ordret: >>vansmægter<<.} af elendighed.

==Ny klage==
Jeg har råbt til dig, HERRE, hver dag,

jeg har bredt min håndflade ud mod dig.

v11 Gør du under for de døde?

Eller vil dødninge rejse sig, vil de takke dig? Sela
 
v12 Fortælles der i graven om din nåde,

om din sandhed i dødsriget?

v13 Kendes dit under i mørket,

eller din retfærdighed i glemslens land?

==Endnu en klage==

v14 Men jeg har råbt til dig om hjælp, HERRE,

og om morgenen kommer min bøn til dig.

v15 Hvorfor, HERRE, vil du forkaste min sjæl?

Hvorfor{T: >>hvorfor<< er underforstået fra foregående linje.} vil du skjule dit ansigt for mig?

v16 Hjælpeløs og døende er jeg fra ungdommen af,

jeg har båret på rædsler for dig, jeg bliver fortvivlet.

v17 Din vredes flammer er gået hen over mig,

rædsel for dig har tilintetgjort mig,{E: Verbet har en besynderlig/umulig form (*ṣimmᵊtûtunî*). Man retter som regel til: *ṣimmᵊtûnî* (>>har tilintetgjort mig<<).}

v18 de har omringet mig som vand hele dagen,

de har sammen slået kreds omkring mig.

v19 Du har fjernet elsket ven og kammerat langt fra mig,

mine fortrolige er blevet til mørke.{E: Sætningen har i grundteksten ikke noget verbum der derfor må underforstås. Formodentlig enten: >>er blevet til<< (en uhyggelig, fjendtlig magt) eller >>er blevet borte i<<.}



