!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 30.03.2023>!!

===Kolossenserbrevet, kapitel 2===


==Paulus’ kamp for menigheden==

v1 For jeg vil at I skal vide hvor svær en kamp jeg har for jer, for dem i Laodikea og for alle dem,som ikke har set mit ansigt fysisk{T: Ordret: >>i kødet<<}, v2 for at deres hjerter må blive opmuntrede ved at blive forenede i kærlighed og nå til den fulde rigdom på indsigtens overbevisning, til erkendelse af Guds hemmelighed, Kristus, v3 i hvem alle visdommens og erkendelsens skatte er skjult. v4 Dette siger jeg for at ingen skal bedrage jer med overbevisende ord. v5 For selv om jeg er fysisk{T: Ordret: >>i kødet<<} fraværende, er jeg dog sammen med jer i ånden, idet jeg glæder mig når jeg ser ordenen og fastheden i jeres tro på Kristus.

==Livet i Kristus==

v6 Da I altså har modtaget Kristus Jesus, Herren, skal I vandre i ham, v7 rodfæstede og opbyggede i ham og befæstede i troen, ligesom I er blevet undervist, og rige på tak. v8 Se til at der ikke er nogen som bortfører jer med filosofi og tomt bedrag efter menneskers overlevering, efter verdens magter og ikke efter Kristus, v9 for i ham bor hele guddomsfylden kropsligt. v10 I ham er I blevet fyldt, han som er hovedet for enhver magt og myndighed. v11 I ham blev I også omskåret med en omskærelse som ikke er udført med hænder, som består i aflæggelsen af kødets krop, Kristus-omskærelsen, v12 da I blev begravet sammen med ham i dåben, i den blev I også oprejst ved troen, som er virket af Guds kraft{E: Det er en oprindelsens genitiv (Ef 1,19); alternativ oversættelse: >>ved troen på Guds kraft<<; her forstår man genitiven som en objektiv genitiv.} der oprejste ham fra de døde. v13 Jer, som var døde i jeres overtrædelser og var i jeres uomskårne kød,{T: Ordret: >>i jeres køds uomskårethed<<.} har han gjort levende sammen med ham, da han tilgav os alle overtrædelserne. v14. Han slettede gældsbrevet mod os med dets bestemmelser, som var imod os, og han tog det bort ved at nagle det til korset. v15 Da han havde afvæbnet magterne og myndighederne, udstillede han dem åbenlyst ved at føre dem i triumftog i ham.

==Advarsel mod menneskers regler==

v16 Lad derfor ingen dømme jer for mad og drikke eller hvad angår fester eller nymåne{T: Med >>nymåne<< er der tænkt på nymånefesten.} eller sabbat, v17 som er en skygge af det kommende, men kroppen tilhører Kristus{T: Ordret: >>men Kristi krop<<}. v18 Lad jer ikke frakende sejrsprisen af nogen som elsker ydmyghed og engledyrkelse, som går op i det han har set, så han uden grund bliver opblæst af sin kødelige{T: Ordret: >>sit køds<<} tankegang v19 og ikke holder fast ved hovedet, fra hvilket hele kroppen med led og sener, som understøtter og holder sammen, vokser Guds vækst.

v20 Når I sammen med Kristus er døde bort fra verdens magter, hvorfor underkaster I jer bestemmelser, som om I lever i verden? v21 Tag ikke, smag ikke, rør ikke, v22 – det er alt sammen bestemt til at forgå ved brug – ifølge menneskers bud og undervisning, v23 som har ord for at være visdom med selvvalgt gudsdyrkelse, ydmyghed og hårdhed mod kroppen; ikke nogen ære i det, kun tilfredsstillelse af kødet.
