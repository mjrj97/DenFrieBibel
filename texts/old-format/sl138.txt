!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Dato for denne version: 21.04.2017>!!

===Salme 138===

==Overskrift==
v1 Af David.

==Tak==
Jeg vil takke dig af hele mit hjerte,

foran guderne vil jeg lovsynge dig.

v2 Jeg vil kaste mig ned hen imod dit hellige tempel{T: Ordret: >>din helligheds tempel<<.}

og takke dit navn

for din nåde{N: nåde} og for din sandhed,{T: Oversættes ofte: >>troskab<<.}

for du har gjort dit ord{T: Grundtekstens ord (*ʔimrāʰ*) har en biklang af: >>løfte<<.} stort ud over hele dit navn.{E: Linjen er omdiskuteret. Septuaginta har ikke læst: *kol-šimxā* (>>hele dit navn<<), men: *kol-šēm*: >>hvert navn<<. Mange oversættere retter: *šimxā* (>>dit navn<<) til: *šāmeʸxā*: >>din himmel<<. En tredje mulighed er at ændre vokaliseringen af: *kol-* (>>hele<<, status constructus med qamæs) til status absolutus (med cholæm): *kōl* og indføje et: *wᵊ* (>>og<<) foran: >>dit navn<<. Oversættelsen lyder da: >>for du har ladet dit ord og dit navn overgå alt andet<<.}

v3 Den dag jeg råbte, svarede du mig,

du gjorde mig stolt, jeg{T: Ordret: >>min sjæl<<.} fik styrke.

==Lovprisning==
v4 Alle jordens konger skal takke dig,

for de har hørt din munds ord.

v5 Og de skal synge om JHVHs veje,

for stor er JHVHs herlighed.

v6 Ja, ophøjet er JHVH, men han ser til den ringe,

og den stolte kender han på lang afstand.

==Tillid==
v7 Skal jeg vandre midt i trængsel, holder du mig i live,

mod mine fjenders vrede rækker du din hånd ud,

og din højre frelser mig.

v8 JHVH skal fuldføre det for mig.

JHVHv, din nåde{N: nåde} varer til evig tid,

opgiv ikke dine hænders værker.


