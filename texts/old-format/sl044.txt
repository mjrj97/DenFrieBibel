!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 23.05.2018>!!

===Salme 44===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.}

Maskil{E: Betydningen er usikker. Man har tidligere (med støtte i Septuaginta) forstået det som >>læredigt<<, idet ordet må være afledet af roden *śkl*: >>være klog, overvejende<<. Dette passer dog dårligt med flertallet af de salmer der kaldes >>maskil<< (Sl 42; 44; 45; 52-55; 74; 78; 88; 89; 142). Det må snarere forstås som >>meditation<< eller >>kunstfærdig salme<< eller evt. >>hyldestsang<<.} af Koras sønner.

==Lovsang for Guds gerninger for folket==
v2 Gud, med vore ører har vi hørt det,

vore fædre har fortalt os det,

den gerning du udførte i deres dage,

i gamle dage.

v3 Du – din hånd{E: >>du – din hånd<< trækkes ofte tilbage som afslutning af v. 2 (>>i gamle dage, med din hånd<<).} - fordrev folkeslag, men dem{T: Det er >>fædrene<<.} plantede du,

du sønderbryder nationer, men dem lader du brede sig.

v4 For ikke ved deres sværd indtog de landet,

og deres arm hjalp dem ikke,

men din højre hånd og din arm

og dit ansigts lys,

for du holdt af dem.{T: Eller: >>havde velbehag i dem<<.}

==Erklæring af tillid til Gud==
v5 Du, du er min konge, Gud,{T: Se note til næste linje.}

befal Jakobs frelse at komme!{E: Bl.a. med støtte i Septuaginta retter man ofte så imperativen undgås: *ʔᵉlōhîm ṣawwēʰ* (>>Gud, befal<<) til *ʔᵉlōhāj mᵉṣawweʰ*: >>(du er min konge,) min Gud, du befaler …<<. I konsonantteksten er der blot tale om at lade det *m*, der er sidste bogstav i *ʔᵉlōhîm* være første bogstav i det efterfølgende *ṣawwēʰ*.}

v6 Ved dig skal vi støde vore fjender ned,

i dit navn skal vi træde modstandere ned.

v7 For jeg vil ikke stole på min bue,

og mit sværd kan ikke frelse mig.

v8 Men du har frelst os fra vore fjender,

og du har gjort dem som hader os, til skamme.

v9 Gud har vi lovprist hele dagen,

og dit navn vil vi takke til evig tid. Sela{N: Sela}

==Klage over katastrofen==
v10 Alligevel har du forstødt os og gjort os til skamme{E: Verberne i afsnittet skifter mellem qatal og yiqtol. Man kunne vælge at lade dem alle være afhængige af det første (>>du har forstødt os<<) og oversætte alle ved fortid. Her afspejles skiftet i de hebraiske verber, så yiqtol angiver nutid eller nær forestående fremtid.}

og vil ikke drage ud med vore hære.

v11 Du lader os vige tilbage for fjenden,

og de som hader os, har taget sig bytte.

v12 Du giver os hen som småkvæg til at fortæres{T: Oversættes ofte: >>slagtefår<<.}

og har spredt os blandt folkeslagene.{T: Kan også oversættes: >>hedningerne<<.}

v13 Du sælger dit folk for intet,{T: Ordret: >>for ikke-rigdom<<.}

og du fik ingen gevinst ved prisen for dem.

v14 Du gør os til skændsel for vore naboer,

til spot og spe for vore omgivelser.

v15 Du gør os til et ordsprog blandt folkeslagene,

man ryster på hovedet over os blandt folkene.

v16 Hele dagen har jeg min skændsel foran mig,

og mit ansigts skam har tildækket mig

v17 på grund af en spottende og hånende stemme,

på grund af fjendes og hævngerrigs blik.

==Vi var ikke utro imod din pagt==
v18 Alt dette er kommet over os, men vi havde ikke glemt dig,

og vi var ikke utro imod din pagt.

v19 Vort hjerte veg ikke tilbage,

og vor gang bøjede ikke af fra din vej,

v20 så at du skulle knuse os i sjakalers tilholdssted{T: Det er enten ørken eller ruinby.}

og dække os med dødsskygge.{E: *ṣalmāwæt* er usædvanligt ved at være sammensat af to ord: *ṣel* (>>skygge<<) og *māwæt* (>>død<<). Og skygge er normalt i Mellemøsten et gode. Men digteren kan have villet understrege den yderste hjælpeløshed ved et sammensat ord. Ofte oversættes ordet nu blot: >>mørke, skygge<<.}

v21 Hvis vi glemte vor Guds navn

og bredte vore hænder ud mod en fremmed gud,

v22 ville Gud så ikke gennemskue det?

For han kender et hjertes hemmeligheder.

v23 Alligevel dræbes vi dagen lang på grund af dig,

vi regnes som slagtefår.

==Afsluttende bøn==
v24 Vågn, hvorfor vil du sove, Herre?

Vågn op, forkast ikke for evigt!

v25 Hvorfor vil du skjule dit ansigt,

glemme vor nød og vor trængsel?

v26 For vor sjæl er bøjet ned i støvet,

vor krop er klæbet til jorden.

v27 Rejs dig som hjælp for os

og forløs os for din nådes{N: nåde} skyld!




