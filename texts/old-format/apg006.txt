!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Endnu ikke sket>!!
!!<Dato for denne version: 20.12.2021>!!

===Apostlenes Gerninger, kapitel 6===

v8 Og fuld af nåde og kraft gjorde Stefanus undere og store tegn blandt folket.
v9 Da stod nogle frem af den synagoge som kaldes De Frigivnes og Kyrenæernes og Aleksandrinernes, og nogle af dem fra Kilikien og Asien, og de kom op at diskutere med Stefanus.
v10 De kunne ikke modstå den visdom og den ånd som han talte med.
v11 Da fik de hemmeligt nogle mænd til at sige: >>Vi har hørt ham tale bespotteligt om Moses og om Gud.<<
v12 Og de ophidsede folket og de ældste og de skriftkloge, og de overfaldt ham og slæbte ham med og førte ham for Rådet;{T: Ordret: >>Synedriet<<.}
v13 og de fremstillede falske vidner som sagde: >>Dette menneske holder ikke op med at tale imod dette hellige sted og imod Loven.
v14 For vi har hørt ham sige at denne Jesus fra Nazaret{T: Ordret: >>Jesus, denne nazaræer<<.} vil bryde dette sted ned og forandre de skikke som Moses har overgivet os.<<
