!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 81===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.} Al-ha-gittit.{T: Det vides ikke hvad der er ment med dette udtryk; det kan både være en melodiangivelse og en instrumentbetegnelse.}

Af Asaf.

==Opfordring til lovsang==
v2 Bryd ud i jubel for Gud, vor styrke,

råb af fryd for Jakobs Gud!

v3 Istem sang og lad pauke lyde,

liflige citer sammen med harpe!

v4 Stød i horn{T: På hebraisk: * šôfār*. Der er formodentlig tænkt på vædderhorn der blev brugt til at indvarsle højtider og til at kalde til kamp.} ved nymånen,

ved fuldmånen for vor festdag!

v5 For det er bestemmelse i Israel,

forordning fra Jakobs Gud.

v6 Han gjorde det til et vidnesbyrd{T: Kan også oversættes: >>et pagtsvilkår/en vedtægt<<.} i Josef,


da han drog ud imod{E: Præpositionen *ʕal* kan også oversættes: >>over<<. Ofte retter man til præpositionen *min*: >>fra<<, men det passer ikke specielt godt med at Gud er subjekt i sætningen. Meningen må enten være at Gud >>drog ud imod Egypten<< for at befri Israel, eller at han >>drog ud<< i spidsen for sit folk >>over<< det slagne >>Egypten<<.} Egyptens land.

==Formaning til troskab og bod==
Jeg hører en tale{T: Ordret: >>læbe<<. Det kan også oversættes både som: >>sprog<< og: >>stemme<<.} som jeg ikke kendte:

v7 >>Jeg befriede hans skulder for byrde,

hans hænder blev befriet for bærekurv.

v8 I nøden kaldte du, og jeg udfriede dig,

jeg svarede dig i tordenens skjul,

jeg prøvede dig ved Meribas vand. Sela{N: Sela}

v9 Hør, mit folk, så vil jeg formane{T: Kan også oversættes: >>vidne imod dig<<.} dig,

Israel, gid du ville høre på mig.

v10 Der skal ingen fremmed gud være hos dig,

og du skal ikke tilbede andre folks gud.

v11 Jeg er JHVH din Gud,

som førte dig op fra Egyptens land.

Luk din mund vidt op, så vil jeg fylde den.

v12 Men mit folk hørte ikke på min røst,

og Israel ville ikke adlyde mig.

v13 Så overgav jeg det til deres hjertes forstokkethed,

så de kunne vandre efter deres egne planer.

v14 Gid at mit folk ville høre på mig,

at Israel ville vandre ad mine veje!

v15 Da ville jeg hastigt{T: Kan også oversættes: >>let<<.} undertvinge deres fjender

og vende min hånd mod deres modstandere.

v16 De som hader JHVH, skal hyklende krybe for det,{T: Nemlig for Guds folk. Kan dog også oversættes: >>for ham<<.}

og deres{T: Nemlig Guds folks.} tid skal vare evigt.{E: Hele verset er omdiskuteret, koncentreret især omkring de to ord der er sat note ved. Verset oversættes ofte: >>De som hader JHVH, skal hyklende krybe for ham / og deres tid (med underkastelse) skal vare evigt<<. Andre omskriver den sidste sætning: >>og deres tid skal endegyldigt være omme<<. Det er dog vanskeligt at se støtte for >>være omme<< i grundteksten.}

v17 Og jeg{T: Den hebraiske tekst har *wayyaˀᵃxîlēhû*: >>og han vil bespise<<. I sammenhængen retter man til: *wāʔaˀᵃxîlēhû*: >>og jeg vil …<<.} vil bespise det med hvedens fedme,

ja, jeg vil mætte dig med honning fra en klippe<<.



