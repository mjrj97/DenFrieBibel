!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 86===

==Overskrift==
v1 En bøn af David.

==Klage==
Bøj dit øre, JHVHv, svar mig,

for jeg er hjælpeløs og elendig.

v2 Bevar mit liv,{T: Ordret: >>sjæl<<.}

for jeg er from,

frels din tjener, du min Gud,

frels{E: Ordet >>frels<< står i grundteksten ikke i denne linje, men er underforstået fra forrige linje. Nogle fortolkere foreslår dog at flytte ordene >>du min Gud<< til begyndelsen af v.3.} ham som stoler på dig.

v3 Vær mig nådig, Herre,

for til dig råber jeg hele dagen.

v4 Glæd din tjeners sjæl,

for til dig, Herre, løfter jeg min sjæl.

v5 For du, Herre, er god og tilgivende

og rig på nåde mod alle som påkalder dig.

v6 Lyt, JHVHv, til min bøn

og giv agt på min tryglende røst.{T: Ordret: >>min røsts tryglen<<.}

v7 På min nøds dag vil jeg råbe til dig,

for du vil svare mig. 

==Lovprisning==
v8 Der er ingen som du blandt guder, Herre,

og der er ingen gerninger som dine.

v9 Alle folkeslag, som du har skabt, skal komme,

og de skal tilbede for dit ansigt, Herre,

og de skal ære dit navn.

v10 For du er stor, og du gør undere,

du alene er Gud.

==Bøn om vejledning==
v11 Lær mig, JHVHv, din vej,

så jeg kan vandre i din sandhed,

saml mit hjerte om dette ene: at frygte dit navn.

==Taksigelse==
v12 Jeg vil takke dig, Herre min Gud, af hele mit hjerte,

og jeg vil ære dit navn til evig tid.

v13 For din nåde{N: nåde} er stor over mig,

og du har reddet min sjæl fra det dybe dødsrige.{T: På hebraisk: *šᵊʔôl*. Det er ofte tænkt som liggende under jorden som opholdssted for de døde, men først og fremmest er det himlens modsætning.}


==Klage==
v14 Gud, overmodige{T: Ordet har også klang af >>gudløse<<.} har rejst sig imod mig,

og en flok voldsmænd stræbte efter mit liv,{T: Ordret: >>sjæl<<.}

og dig har de ikke for øje.{T: Ordret: >>og har ikke stillet dig foran sig<<.}

v15 Men du, Herre, er en barmhjertig og nådig Gud,

sen til vrede og rig på nåde og sandhed.

v16 Vend dig til mig og vær mig nådig,

giv din styrke til din tjener,

og frels din trælkvindes søn!

v17 Giv mig et tegn på noget godt,

så de, som hader mig, må se det og ydmyges.

For du, JHVHv, har hjulpet mig og trøstet mig.



