!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Endnu ikke sket>!!
!!<Dato for denne version: 11.03.2022>!!

===Lukasevangeliet, kapitel 19===

v1 Han kom ind i Jeriko og drog igennem den.
v2 Se, der var en mand som hed Zakæus; han var overtolder, og han var rig.
v3 Han prøvede at få at se hvem der var Jesus, men kunne ikke for folkemængden fordi han var lille af vækst.
v4 Han løb i forvejen og klatrede op i et morbærfigentræ for at kunne se ham, for han skulle komme den vej.
v5 Da Jesus kom til stedet, så han op og sagde til ham: >>Zakæus! Skynd dig at stige ned, for i dag bør jeg opholde mig i dit hjem.<<
v6 Han skyndte sig at stige ned og tog imod ham som gæst med glæde.
v7 Da de så det, knurrede de alle og sagde: >>Han er gået ind for at være gæst hos en syndig mand.<<
v8 Men Zakæus stod frem og sagde til Herren: >>Se, Herre! Halvdelen af min ejendom giver jeg de fattige; og hvis jeg har presset noget af nogen, giver jeg det firdobbelt igen.<<
v9 Men Jesus sagde til ham: >>I dag er frelsen kommet til dette hus, for også han er en Abrahams søn;
v10 for Menneskesønnen er kommet for at opsøge og frelse det fortabte.<<



v41 Da han kom nærmere og så byen, græd han over den
v42 og sagde: >>Vidste dog du på denne din dag, ja du, hvad der tjener til din fred! Men nu er det skjult for dine øjne.
v43 For der skal komme dage over dig hvor dine fjender skal kaste en vold{T: Egentlig: >>mur af palisader<<.} op omkring dig og omringe dig og trænge dig fra alle sider;
v44 og de skal jævne dig med jorden og dine børn i dig og ikke lade sten på sten tilbage i dig fordi du ikke kendte din besøgelsestid.<<

v45 Han gik ind i helligdommen og begyndte at drive sælgerne ud
v46 og sagde til dem: >>Der er skrevet: For mit hus skal være et bedehus; men I har gjort det til en røverkule.<<

v47 Han underviste dagligt i helligdommen; men ypperstepræsterne og de skriftkloge og de fremstående i folket søgte at rydde ham af vejen.
v48 Men de fandt ikke ud af hvad de skulle gøre, for hele folket hang ved ham og hørte på ham.{T: Ordret: >>lyttende<<}
