!!<Modenhed: Delvis færdig>!!
!!<Oversættelse: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 18.07.2017>!!
===Fjerde Mosebog, kapitel 34===

==JHVH belærer Moses om Kana’ans landemærker og grænser.==

v1 JHVH sagde til Moses:
v2 >>Byd israelitterne og sig til dem: >Når I kommer til Kana’an, da skal det være det land som skal være jer til arv, nemlig Kana’ans land efter dets grænser.
v3 På sydsiden skal I have Sins ørken til Edom, og jeres grænse mod syd skal mod øst gå fra enden af Salthavet.{T: Dvs. Det Døde Hav.}
v4 Jeres landegrænse skal gå syd om Akrabbim-passet og videre til Sin og den skal være syd for Kadesh-Barnea. Så skal den gå ud til Hasar-Addar og videre over til Asmon.
v5 Grænsen skal gå om fra Asmon til Egyptens bæk og skal ende ved havet.{T: Dvs. Middelhavet.}
v6 Angående landegrænsen mod vest, skal Det Store Hav være jeres grænse. Det skal være jeres landegrænse mod vest.
v7 Dette skal være jeres landegrænse mod nord: I skal lægge jeres grænse fra Det Store Hav til bjerget Hor.
v8 Fra bjerget Hor skal I føre grænsen hen mod Lebo-Hamat, og grænsen skal ende ved Sedad.
v9 Landegrænsen skal gå ud til Zifron, og den skal ende ved Hasar-Enan. Dette skal være jeres landegrænse mod nord.
v10 I skal måle jeres landegrænse mod øst fra Hasar-Enan til Shefam.
v11 Landegrænsen skal gå ned fra Shefam til Ribla øst for Ajin, og landegrænsen skal gå ned og røre siden af Kinnerets Hav{T: Som ellers kaldes Genesaret. Luk 5,1 flg. 5 Mos 3,17.} mod øst.
v12 Landegrænsen skal gå ned til Jordan, og den skal ende ved Salthavet. Dette skal være jeres lands grænser hele vejen rundt.<<<
v13 Moses befalede israelitterne: >>Dette er det land som I skal tage i arv ved lodkastning, og som JHVH befalede at give de ni stammer og den halve stamme,
v14 for rubenitternes stamme efter deres fædrenehuse og gaditternes stamme efter deres fædrenehuse, de har fået, og Manasses halve stamme, de har fået deres arv.
v15 De to stammer og den halve stamme, de har fået deres arv på denne side af Jordan lige over for Jeriko mod øst.<<

==JHVH udnævner tolv mænd som skal dele landet ud blandt israelitterne.==

v16 JHVH sagde til Moses:
v17 >>Dette er navnene på de mænd som skal dele landet til arv mellem jer: Præsten Eleazar og Josva, Nuns søn.
v18 Og I skal tage en leder fra hver stamme til at dele landet til arv.
v19 Dette er navnene på mændene: Af Judas stamme Kaleb, Jefunnes søn,
v20 af simeonitternes stamme Samuel, Ammihuds søn,
v21 af Benjamins stamme Elidad, Kisions søn,
v22 af danitternes stamme, en leder, Bukki, Joglis søn,
v23 af Josefs børn, af manassitternes stamme, en leder, Hanniel, Efods søn,
v24 af efraimitternes stamme, en leder, Kemuel, Siftans søn,
v25 af zebulonitternes stamme, en leder, Elisafan, Parnaks søn,
v26 af issakaritternes stamme, en leder, Paltiel, Azzans søn,
v27 af asheritternes stamme, en leder, Akihud, Shelomis søn,
v28 af naftalitternes stamme, en leder, Pdael, Ammihuds søn.<<
v29 Det var disse mænd som JHVH bød at dele arven mellem israelitterne i Kana’an.

