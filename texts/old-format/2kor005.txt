!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Endnu ikke sket>!!
!!<Litterært tjek: Endnu ikke sket>!!
!!<Dato for denne version: 19.11.2018>!!
=== Paulus' Andet Brev til Korintherne, kapitel 5 ===

==Selv om apostelens legeme skulle nedbrydes i døden, har han det himmelske herlighedslegeme i vente. Helst ønskede han at nå frem til det ved at opleve Herrens komme, uden at aflægge legemet i døden, 1-4. Men hvordan det end skal gå med det, er han frimodig - fra en anden side set er døden jo en vinding for ham - og han søger under alle forhold at være Herren til behag, 5-10. Sin tjeneste udfører han derfor i Herrens frygt, hvad korintherne kan vise over for hans modstandere. Kristi død for alle mennesker er det, der behersker ham i hele hans tjeneste, 11-17; han betragter den som en forligelsens tjeneste imellem Gud og menneskene, på Guds vegne og i Kristi sted, 18-21.==



v1 For vi ved, at hvis vores jordiske teltbolig nedbrydes, har vi en bygning fra Gud, en bolig, der ikke er gjort med hænder, en evig i himlene.
v2 Ja, også i den{T: den jordiske teltbolig.} sukker vi, længselsfulde efter at blive iklædt vores bolig fra himmelen,
v3 så sandt vi da som påklædte ikke skal findes nøgne.{T: dvs. uden legeme, i dødsriget, jfr. v. 4.}
v4 Ja, vi, der er i dette telt, sukker besværede, eftersom vi ikke vil klædes af, men klædes på, for at det dødelige kan blive opslugt af livet.
v5 Men den, der har sat os i stand til netop det, er Gud, der gav os Åndens pant.
v6 Derfor er vi altid frimodige og ved, at mens vi er hjemme i legemet, er vi borte fra Herren -
v7 For det er i tro, vi vandrer, ikke i skuen -
v8 ja, vi er frimodige og har snarere lyst til at vandre bort fra legemet og være hjemme hos Herren.
v9 Derfor sætter vi også vores ære i at være velbehagelige for ham, hvad enten vi er hjemme eller borte.
v10 For vi skal alle åbenbares for Kristi domstol, for at enhver kan få igen, hvad der er gjort i legemet, efter det, han har øvet, enten godt eller ondt.
 

v11 Eftersom vi da kender frygten for Herren, søger vi at vinde mennesker; men for Gud er vi åbenlyse; ja, jeg håber, at vi også er åbenlyse for jeres samvittigheder.
v12 Vi anbefaler ikke igen os selv til jer; men vi giver jer anledning til at rose jer af os, for at I kan have noget at svare dem, der roser sig af det ydre og ikke af hjertet.
v13 For når vi >>blev afsindige<<, var det for Guds skyld, og når vi er besindige, er det for jeres skyld.
v14 For Kristi kærlighed tvinger os,
v15 idet vi har konkluderet sådan: Én er død for alle, altså er de alle døde; og han døde for alle, for at de levende ikke mere skal leve for sig selv, men for ham, der er død og oprejst for dem.
v16 Sådan ved vi fra nu af ikke af nogen efter kødet{T: efter det ydre}; selvom vi også har kendt Kristus efter kødet, gør vi det dog ikke mere nu.
v17 Derfor, hvis nogen er i Kristus, er han en ny skabning; det gamle er gået forbi, se, det er blevet nyt!
v18 Men alt dette er fra Gud, der forligte os med sig selv ved Kristus og gav os forligelsens tjeneste,
v19 eftersom det jo var Gud, der i Kristus forligte verden med sig selv, idet han ikke tilregner dem deres overtrædelser og har nedlagt forligelsens ord i os.
v20 Vi er altså sendebud i Kristi sted, som om Gud formaner ved os; vi beder i Kristi sted: Bliv forligt med Gud!
v21 Den, der ikke kendte synd, har han gjort til synd for os, for at vi skal blive Guds retfærdighed i ham.



