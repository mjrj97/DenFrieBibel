!!<Modenhed: Delvis færdig>!!
!!<Oversættelse: Trine Tøndering>!!
!!<Eksegetisk bearbejdning: Christian Højgaard>!!
!!<Dato for denne version: 21.11.2017>!!

===Habakkuks Bog, kapitel 3===

== Habakkuks sang==

v1 En bøn af profeten Habakkuk. Al-shigjonot.{E: Betydningen af Al-shigjonot er ukendt.}

***

v2 JHVHv! Jeg har hørt budskaber om dig.

Jeg frygter, JHVHv, din gerning.

Kald den til live midt i årene;

kundgør du den midt i årene;

husk at være barmhjertig i tumulten!{E: Eller >>vrede<<.}

v3 Gud kommer fra Teman;

den hellige fra Parans bjerg.

Sela{N: Sela}

Hans majestæt dækker himlen,

og hans pragt fylder jorden.

v4 En glans bryder frem som lyset,

han har stråler{E: Ordret >>horn<<.} ud fra sin hånd;

dér er skjulestedet for hans magt.

v5 Foran ham går pesten,

og efter ham udgår dræbende sygdom.

v6 Han stopper op og måler jorden;{E: En del oversættelser har >>får jorden til at ryste<< eller lignende. Men *madad* oversættes normalt med >>måle<<.}

han ser op og får folkene til at skælve

og de evige bjerge til at briste,

de ældgamle høje til at synke; hans evige stier.{E: Der er muligvis tænkt på himmellegemernes evige kredsløb.}

v7 Jeg ser Kushans telte i trængsler;

teltdugene i Midjans land ryster.

v8 Er din vrede blusset op mod floderne, JHVHv?

Er du vred på floderne og rasende på havet,

siden du farer frem på dine heste, på dine sejrrige vogne?

v9 Din bue tages frem;{E: Ordret >>din bue blotlægges<<.}

du mætter koggeret med pile.{E: Den midterste del af verset er meget vanskelig, og der er forslået en lang række forskellige oversættelser.}

Sela

Du kløver jorden med floder.

v10 Bjerge så dig, de skælvede;

vandstrømme styrtede ned.

Urdybet hævede sin røst;

det opløftede sine hænder mod det høje.

v11 Sol og måne stod stille i deres bolig for lyset af dine pile som farer frem,

for glansen af lynene fra dit spyd.
v12 I harme skrider du frem på jorden,

i vrede træder du folkeslagene ned.

v13 Du drog ud til dit folks frelse,

til din salvedes frelse.

Du knuste hovedet af den ugudeliges hus,

idet du blottede det fra grundvolden op til halsen.

Sela

v14 Med hans spyd{E: Ordret >>stav<<.} gennemborede du hovederne på hans krigere

som stormede frem for at jage mig på flugt,{E: Ordret: >>sprede mig<<.}

jublende som skulle de til at æde staklen i det skjulte.

v15 Du drager igennem havet på dine heste,

igennem bruset af de mange vande.

==Håb==

v16 Jeg har hørt det, og mit indre bævede.

Ved røsten dirrede mine læber,

mine ben vaklede,{E: Ordret >>der kom svaghed i mine knogler<<.}

og jeg ryster hvor jeg står.

Jeg vil vente roligt på at nødens dag rammer det folk som angriber os.

v17 For figentræet blomstrer ikke,

og der er ingen afgrøde på vinstokkene;

oliventræets frugt slår fejl,

og markerne giver intet at spise.

Fårene er revet bort fra folden,

og der er ingen okser i staldene.

v18 Men jeg vil juble over JHVH,

jeg vil fryde mig over min frelses Gud.

v19 Den herre JHVH er min styrke,

og han giver mig fødder som hjortenes

og lader mig skride frem over mine høje.

***

Til korlederen. Til strengespil.
