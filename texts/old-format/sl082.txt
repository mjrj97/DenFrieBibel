!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 82===

==Overskrift==
v1 Salme af Asaf.

==Indledning==
Gud står i det guddommelige råd,{E: Udtrykket: *baʕᵃdat-ʔēl* er omdiskuteret. Ordret kan det oversættes: >>guds forsamling/menighed<<, idet der er anvendt det korte *ʔēl* (>>gud<<), der ofte bruges om fremmede guder og afguder. Der er formodentlig tænkt på det himmelske råd hos Gud.}

midt iblandt guder{T: Her er formodentlig tænkt på jordiske dommere. Andre tænker dog på det himmelske råd.} vil han holde dom:

==Guds domstale{E: Man kan overveje, om hele stykket v.2-7 er Guds tale, eller om især v.5 er en andens anklagende indlæg eller salmistens klage. Selv om der veksles fra 2. til 3. person, synes det dog stadig at være Gud der taler. Men det vurderes forskelligt.}==
v2 >>Hvor længe vil I dømme uretfærdigt

og løfte de ugudeliges ansigter?{T: Det er: Begunstige og tage parti for de ugudelige, favorisere dem.} Sela{N: Sela}
 
v3 Skaf den ringe og den faderløse ret,

hjælp den hjælpeløse og den arme til retfærdighed,

v4 red den ringe og den fattige,

udfri af de ugudeliges hånd!

v5 De vidste ikke og forstod ikke,

de vandrer omkring i mørke,

alle jordens grundvolde vakler.

v6 Jeg har sagt: I er guder,

og I er alle den Højestes sønner.

v7 Men I skal dø som menneske,

og som en af fyrsterne skal I falde.<<

==Afsluttende bøn==
v8 Rejs dig, Gud, hold dom over jorden,

for du har alle folkene til ejendom.



