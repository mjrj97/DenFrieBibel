!!<Modenhed: Færdig>!!
!!<Oversættelse: Svend Erik Petersen>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Trine Tøndering>!!
!!<Dato for denne version: 13.04.2023>!!
===Esajas, kapitel 25===

==Guds folk priser JHVH==
v1 HERRE! Du er min Gud, 

jeg vil ophøje dig, jeg vil prise dit navn, 

for du har gjort under; 

planer, der er lagt for længe siden, 

er trofasthed og sandhed.

v2 For du har forvandlet en by til en stendynge, 

en befæstet stad til en ruinhob, 

fremmedes palads er ikke længere en by; 

den skal aldrig mere bygges.

v3 Derfor skal et stærkt folk ære dig; 

voldelige folkeslags stad skal frygte dig.

v4 For du var værn for den ringe, 

værn for den fattige i hans nød, 

tilflugt fra regnskyl, skygge mod hede; 

for voldsmænds fnysen er som regnskyl mod en mur.{E: Det foreslås ofte at ændre vokaliseringen fra: *qîr* (>>mur<<) til: *qōr*: >>kulde<<, så oversættelsen bliver: >>som et koldt regnskyl<<.}

v5 Som hede i et tørt land 

betvinger du fremmedes larm; 

som heden dæmpes af skygge fra en sky, 

dæmpes tyranners jubelsang.

***

v6 På dette bjerg skal Hærskarers HERRE{N: Hærskarers}  

holde et måltid med fede retter

for alle folkeslagene

et måltid med lagret vin, 

fede, marvfulde retter, 

lagret, klaret vin.

v7 På dette bjerg skal han bortskaffe 

sløret der tildækker, sløret over alle folkene, 

og det dække som alle folkeslagene{T: Kan også oversættes: >>hedningerne<<.} er dækket med.

v8 Han skal opsluge døden for evigt, 

og Herren JHVH skal tørre tårer af alle ansigter 

og fjerne spotten mod sit folk fra hele jorden; 

for JHVH har talt.

v9 På den dag skal man sige: 

>>Se, dette er vores Gud, som vi håbede på

at han skulle frelse os. 

Denne er HERREN, vi har håbet på, 

lad os juble og glæde os over hans frelse.<<

***

v10 For JHVHs hånd skal hvile 

over dette bjerg; 

i stedet skal Moab trædes ned, 

som halm trædes ned i en møddingpøl.

v11 Og det skal brede sine hænder ud i den, 

som den der svømmer, breder sine hænder ud for at svømme; 

og han{T: JHVH} skal ydmyge dets overmod 

sammen med dets hænders dygtighed.{E: Ordet: *ʔārbāʰ* forekommer kun her, og der er usikkerhed om betydningen.}

v12 Og dine {T: Moabs} mures høje fæstningsværk 

skal han kaste ned, vælte, jævne med{T: Ordret: >>få til at berøre<<.} jorden, 

helt ned i støvet.


