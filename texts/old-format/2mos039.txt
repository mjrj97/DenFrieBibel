!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 18.03.2021>!!
===Anden Mosebog, kapitel 39===

v1 Af purpurblå, purpurrød og karminrød uld lavede de vævede{T: Se note til 31,30.} klæder til at tjene i ved helligdommen; og de lavede de hellige klæder som skulle være til Aron, sådan som JHVH havde befalet Moses.

==Fremstilling af efoden==
v2 Han lavede efoden{E: Navnet: >>efod<< bruges i GT i tre betydninger: Det kan være et gudebillede, en simpel dragt eller – som her – en del af ypperstepræstens dragt.} af guld, purpurblå, purpurrød og karminrød uld og tvundet, fint linned.
v3 De udhamrede guldpladerne og skar dem op til snore til at indarbejde i det purpurblå, i det purpurrøde og i den karminrøde uld og i det fine linned i kunstfærdigt arbejde.
v4 De lavede skulderbånd fæstnet i de to ender så den var bundet sammen.
v5 Bæltet på efoden gik i ét med den, af samme arbejde af guld, purpurblå, purpurrød og karminrød uld og tvundet, fint linned, sådan som JHVH havde befalet Moses.
v6 De satte shoham-stenene{T: Se note til 25,7.} i indfatninger af guld og indgraverede dem, som man graverer en seglring, med Israels sønners navne.
v7 Man satte dem på efodens skulderbånd som sten der skulle bringe Israels sønner i erindring, sådan som JHVH havde befalet Moses.

==Fremstilling af brystskjoldet==
v8 Han lavede brystskjoldet i kunstfærdigt arbejde, af samme arbejde som efoden; af guld, purpurblå, purpurrød og karminrød uld og tvundet, fint linned.
v9 Det var kvadratisk, de foldede brystskjoldet dobbelt, et fingerspand langt og et fingerspand bredt, foldet dobbelt.
v10 De satte fire rækker sten{E: Der er usikkerhed om oversættelsen af godt halvdelen af stenene, men det drejer sig utvivlsomt om meget kostbare og sjældne sten.} på det; en række med en rubin, en topas og en smaragd, den første række;
v11 den anden række: en turkis,{T: Det hebraiske *nōfex* er ofte oversat: >>granat<<, men angiver formodentlig: >>turkis<<.} en safir og en månesten;
v12 den tredje række: en opal{T: Tidligere ofte oversat: >>hyacint<<, men oversættelsen er usikker.}, en agat og en ametyst;
v13 og den fjerde række: en krysolit og en shoham{T: Se note til 25,7.} og en jaspis; de var monteret med  fletninger{E: Det skal muligvis opfattes som øskener.}  af guld i deres indfatninger.
v14 Stenene svarede til Israels sønners navne, tolv svarende til deres navne; som indgravering i en seglring, hver med sit navn, efter de tolv stammer.
v15 Til brystskjoldet lavede de snoede kæder, som reb, af purt guld.
v16 De lavede to fletninger af guld og to guldringe, og de satte de to ringe på brystskjoldets to ender.
v17 De satte de to snoede guldkæder i de to ringe på brystskjoldets ender.
v18 De to ender af de to snoede kæder satte de i de to fletninger og satte dem på efodens skulderbånd, på forsiden af den.
v19 De lavede to guldringe og satte dem på brystskjoldets to ender, på den kant af det som vender indad mod efoden.
v20 De lavede to guldringe og satte dem på efodens to skulderbånd, forneden på forsiden, dér hvor den bindes sammen, oven over efodens bælte. 
v21 De bandt brystskjoldet ved dets ringe til ringene på efoden med en purpurblå, ulden snor, så det var oven over efodens bælte, og så brystskjoldet ikke skiltes fra efoden, sådan som JHVH havde befalet Moses.

== Fremstilling af efodens kappe==
v22 Han lavede efodens kappe, vævet arbejde, helt igennem af purpurblå uld,
v23 og kappens åbning var midt i den som åbningen på en panserskjorte; der var en bort rundt om dens åbning for at den ikke kunne rives itu.
v24 På kappens nedre sømme{T: Oversættes undertiden: >>slæb<<.} lavede de granatæbler af purpurblå, purpurrød og karminrød uld, tvundet arbejde.
v25 De lavede bjælder af purt guld, og de satte bjælderne mellem granatæblerne på kappens sømme, hele vejen rundt mellem granatæblerne,
v26 der var en bjælde og et granatæble, en bjælde og et granatæble på kappens sømme hele vejen rundt, til brug ved tjenesten, sådan som JHVH havde befalet Moses.

==Fremstilling af kjortlerne==
v27 Kjortlerne til Aron og hans sønner lavede de af fint linned, vævet arbejde, 
v28 turbanen af fint linned, huebåndene af fint linned, linnedbukser af tvundet, fint linned,
v29 og bæltet af tvundet, fint linned og purpurblå, purpurrød og karminrød uld i broget vævning, sådan som JHVH havde befalet Moses.

==Fremstilling af rosetten==
v30 De lavede en roset,{T: Det hebraiske: *ṣîṣ* (>>roset<<) er beslægtet med ordet: *ṣîṣāʰ*: >>blomst<< og verbet: *nṣṣ*: >>funkle/skinne<<. Man kan finde forskelige oversættelser: >>blomst/plade/diadem<<. Det har formodentlig været en plade der var formet som en blomst, en roset.} det hellige diadem af purt guld, og de skrev på den, som man graverer i en seglring: >>Hellig for JHVH.<<
v31 De satte en purpurblå, ulden snor på den for at sætte den ovenpå turbanen, sådan som JHVH havde befalet Moses.

==Arbejdets fuldførelse==
v32 Sådan blev hele arbejdet med forsamlingsteltets bolig fuldført; og Israels børn gjorde det efter alt det som JHVH havde befalet Moses, sådan gjorde de det.
v33 De bragte boligen til Moses, teltet og alle dets redskaber, dets hager, dets planker, dets tværlægter og dets stolper og dets fodstykker;
v34 dækket af rødfarvede vædderskind, dækket af delfinskind{T: Der er usikkerhed om betydningen af det hebraiske *taḥaš*. Umiddelbart er der især to muligheder: >>delfin<< eller: >>søko<<} og tæppets forhæng;
v35 Vidnesbyrdets ark med dens bærestænger og sonedækket;
v36 bordet med alle dets redskaber og skuebrødet;
v37 lysestagen af purt guld,{T: Den hebraiske tekst har her kun ordet: >>pur<<, men ud fra den tidligere omtale er det forudsat at der er tale om guld.} dens lamper, lamper i række, alle dens redskaber, og lampeolien;
v38 guldalteret, salvningsolien og den vellugtende røgelse og tæppet til teltets indgang;
v39 bronzealteret og bronzegitteret som hører til det, dets bærestænger og alle dets redskaber, bækkenet og dets sokkel;
v40 forgårdens forhæng, dens stolper og dens fodstykker, og tæppet til forgårdens port, dens barduner og dens pløkke, og alle redskaber til tjenesten ved boligen i forsamlingsteltet;
v41 vævede klæder{T: Se note til 31,30.} til tjenesten i helligdommen, de hellige klæder til præsten Aron og hans sønners klæder til at gøre præstetjeneste i.
v42 Efter alt det som JHVH havde befalet Moses, sådan udførte Israels børn hele arbejdet.
v43 Og Moses så hele arbejdet, og se, de havde gjort det sådan om JHVH havde befalet, sådan havde de gjort; og Moses velsignede dem.

