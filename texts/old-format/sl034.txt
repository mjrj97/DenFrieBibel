!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 06.03.2016>!!

===Salme 34{T: Salmen er alfabetisk, så v. 2 begynder med alfabetets første bogstav, v.3 med det andet osv.}===

==Overskrift==
v1 Af David.

Dengang han spillede vanvittig{T: Ordret: >>forstillede sin forstand<<} over for Abimelek som fordrev ham, så han drog bort.

==Indledende lovprisning==
v2 Jeg vil prise JHVH til hver en tid,

hans lovsang skal altid være i min mund.

v3 Over JHVH skal min sjæl rose sig,

de ydmyge skal høre det og glæde sig.

v4 Ophøj JHVH sammen med mig,

og lad os sammen forherlige hans navn.

==Taksigelse for bønhørelse==
v5 Jeg søgte JHVH, og han svarede mig

og befriede mig for al min frygt.

v6 De så på ham og strålede af glæde,{E: Sætningen er vanskelig. Der mangler et subjekt, der må underforstås: >>de/man<<. Ellers skal *hibbîṭû* (>>de så<<)og *nāhārû* (>>strålede af glæde<<) vokaliseres som imperativer: *habbîṭû* og *nᵊhārû*: >>Se hen til ham og strål af glæde<<. Det kræver dog også rettelse i næste linje, hvor *ûfnêhem* (>>og deres ansigt<<) skal rettes til *ûfnêkem*: >>jeres ansigter<<}

og deres ansigter skal ikke blive skamfulde.

v7 Denne hjælpeløse råbte,{T: Andre oversætter: >>Her er en hjælpeløs, der råbte<<} og JHVH hørte

og frelste ham af alle hans trængsler.

v8 JHVHs engel lejrer sig

omkring dem der frygter ham, og udfrier dem.

v9 Smag og se, at JHVH er god;

salig den mand der søger tilflugt hos ham.

v10 Frygt JHVH, I hans hellige,

for de der frygter ham, mangler intet.

v11 Unge løver lider nød og sulter,

men de der søger JHVH, skal ikke mangle noget godt.

==Belærende del: Jeg vil lære jer at frygte JHVH==
v12 Kom, børn! Hør på mig,

jeg vil lære jer frygt for JHVH.

v13 Hvem er den mand som er glad for livet,

som elsker dage hvor han ser lykke?

v14 Bevar din tunge fra ondt

og dine læber fra at tale svig.

v15 Hold dig fra ondt, og gør godt,

søg fred, og jag efter den!

v16 JHVHs øjne er vendt til retfærdige

og hans ører til deres råb om hjælp.

v17 JHVHs ansigt er vendt imod dem der gør ondt,

for at udslette deres minde fra jorden.

v18 De{E: Som regel supplerer man med >>retfærdige<< (med støtte i gamle oversættelser). Andre foreslår at bytte om på v. 16 og v. 17, men dermed brydes salmens alfabetiske orden (se note til salmens nummer). Man skal dog ikke helt afskrive den mulighed at det faktisk er dem >>som gør ondt<< (v. 17), der >>skreg<< i smerte og angst, da >>trængsler<< ramte dem – og JHVH hørte og befriede} skreg, og JHVH hørte,

og fra alle deres trængsler befriede han dem.

v19 Nær er JHVH hos dem hvis hjerte er sønderbrudt,

og dem hvis ånd er sønderknust, vil han frelse.

v20 Mange lidelser rammer en retfærdig,

men af dem alle vil JHVH udfri ham.

v21 Han beskytter alle hans knogler,

ikke en af dem skal blive sønderbrudt.

v22 Ulykke skal dræbe den gudløse,

og de der hader en retfærdig, skal bøde.

v23 JHVH forløser sine tjeneres sjæl,

og alle de der søger tilflugt hos ham, skal ikke bøde.


