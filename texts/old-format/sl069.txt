!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 28.02.2022>!!

===Salme 69===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.} Al-shoshannim.{E: Formodentlig en melodioplysning. Ordets betydning er ukendt, men synes at have sammenhæng med ordet for >>lilje<< (evt. >>efter liljerne<<).} Af David.

==Klage i nød og bøn om frelse==
v2 Frels mig, Gud,

for vandet når mig til halsen,{T: Ordret: >>sjælen<<.}

v3 jeg er sunket i dybets dynd,

hvor der ikke er fodfæste.

Jeg er kommet i dybt vand,{T: Ordet: >>vandes dybde<<.}

og en strøm skyller over mig.

v4 Jeg er udmattet af at råbe,

min strube er hæs,

mine øjne er udmattede,

idet jeg venter{E: Ofte vælger man at følge Septuaginta og andre gamle oversættelser der i stedet for participiet i pi’el *mᵊyaḥēl* (>>idet jeg venter<<) har vokaliseret som præposition og infinitiv: *miyyaḥēl*: >>af at vente<<.} på min Gud.

v5 Flere end hår på mit hoved

er de som hader mig uden grund.

Talrige{T: Kan også oversættes: >>mægtige<<.} er de blevet som søger at udrydde mig,

mine løgnagtige fjender.

Det jeg ikke har røvet,

det skal jeg alligevel bringe tilbage.

v6 Gud, du har kendt min tåbelighed,

og min skyld var ikke skjult for dig.

v7 Lad ikke dem{T: Ordret: >>Må ikke de …<<.} der håber på dig, blive gjort til skamme ved mig,

Herre, Hærskarers{T: I ældre tid uoversat: >>Zebaoth<<} JHVHv!

Lad ikke dem som søger dig, blive forhånede ved mig,

Israels Gud.

v8 For på grund af dig har jeg båret hån,

skændsel har dækket mit ansigt.

v9 Jeg er fremmedgjort for mine brødre

og en udlænding for min moders sønner.

v10 For nidkærhed for dit hus har fortæret mig,

og spot fra dem som spotter dig, er faldet på mig.

v11 Jeg, min sjæl, græd under faste,{E: Sætningen er knudret og omdiskuteret. Ordret: >>Jeg græd i faste, min sjæl<<. Meningen kan være som her i oversættelsen. Andre muligheder er: >>Jeg græd og fastede for min sjæl<<, eller: >>Jeg græd og fastede i mit inderste<<.}

men det blev til hån for mig.

v12 Jeg brugte sæk som min klædning,

jeg blev genstand for spottetale for dem.

v13 De som sidder i porten, vil snakke om mig,

og drankernes viser handler om mig.{E: Der er ikke noget verbum i denne linje der er tæt knyttet til den foregående, og verbet dér gælder også for denne linje. Ordret: >>og drankernes viser (taler om mig)<<.}

v14 Men jeg - min bøn er til dig,

JHVHv, om en velbehagelig tid,

Gud, i din store nåde{N: nåde}:

Bønhør mig for din frelses sandheds{T: Grundtekstens *ʔemet* har ikke nogen nøjagtig ækvivalent på dansk. Ofte skal det oversættes >>sandhed<<. Det betegner det der står urokkeligt fast, og er et vigtigt ord i pagtssproget, hvor det ofte må oversættes: >>trofasthed<<.} skyld!

v15 Red mig op af dyndet så jeg ikke synker,

lad mig blive reddet fra dem der hader mig, og fra vandenes dyb!

v16 Lad ikke vandstrømmene skylle over mig,

og lad ikke dybet opsluge mig,

og lad ikke en brønd{T: Ordet: >>brønd<< er her muligvis brugt som synonym for >>grav<<} lukke sin mund over mig!

v17 Svar mig, JHVHv, for din nåde er god,

vend dit ansigt til mig efter din store barmhjertighed!

v18 Og skjul ikke dit ansigt for din tjener,

for jeg er i nød, skynd dig, svar mig!

v19 Kom nær til mig,{T: Ordret: >>til min sjæl<<.} genløs,

udfri mig for mine fjenders skyld!

v20 Du har kendt min hån

og min skam og min skændsel,

alle der bekriger mig, har du for øje.

v21 Hån har knust mit hjerte,

jeg blev svag.{T: Betydningen af verbet *nwš*, der kun forekommer her i GT, er usikker. Andre foreslår: >>kan ikke læges/er fortvivlet<<.}

Jeg ventede på medynk, men der var ingen,

og på trøstere, men jeg fandt ikke nogen.

v22 De gav mig gift som føde

og for min tørst gav de mig eddike at drikke.

==Bøn om Guds straf over fjenderne==
v23 Lad deres bord foran dem blive til en fælde

og til en snare for sorgløse.{E: Oversættelsen og forståelsen af linjen er usikker og omdiskuteret. Grundteksten har *wᵊlišlômîm*, som betyder >>og … for fred<<, men >>fred<< står i pluralis. Meningen kan være: >>dem som har fred/sikkerhed<<, som jeg har valgt at gengive: >>sorgløse<<. Denne pluralis findes kun tre steder i GT, og alle tre steder er der en række rettelsesforslag. Den mindst indgribende her er at indføje et *h*: *wᵊlišlômēhem*: >>og (til en snare) i deres sorgløshed<<. De gamle oversættelser har åbenbart læst: *ûlᵊšillômîm*: >>og (til en snare) som gengæld<<. Targum har læst: *wᵊšalmēhem*: >>og deres offerfester (til en snare)<<.}

v24 Lad deres øjne formørkes så de ikke ser,

og deres lænder skal altid vakle!

v25 Udøs din harme over dem,

og din vredes glød skal nå dem!

v26 Deres lejr skal blive øde,

ingen skal bo i deres telte.

v27 For den{E: Grundteksten har: *kî-ʔattāʰ*: >>for du, ((den) som du har slået)<<. Som regel følger man de gamle oversættelser og læser: *kî-ʔēt*: >>for den<< (som her). I konsonantteksten er det blot et enkelt *h*, der må slettes.} som du har slået, forfølger de,

og de øger{E: Grundteksten har: >>de fortæller til smerten hos dem, som du har såret<<. Det kan være en eksemplificering af snakken i porten (v.13), om end brugen af præpositionen *ʔel* (>>til<<)i denne forbindelse er sjælden og uklar. Man må i givet fald oversætte ved: >>om<<, men det er tvivlsomt, om *ʔel* faktisk kan betyde >>om<<. Som regel følger man Septuaginta og læser: *yispāyû* (>>de øger<<) i stedet for *yᵊsappērû*} smerten hos dem som du har såret.

v28 Læg skyld til deres skyld,

og lad dem ikke komme ind i din retfærdighed!

v29 Lad dem blive slettet af de levendes bog,

og lad dem ikke blive optegnet med de retfærdige!

v30 Men jeg - hjælpeløs og med smerte -

lad din frelse, Gud, beskytte mig.

==Lovsang og tillid==
v31 Jeg vil lovprise Guds navn med sang,

og jeg vil ophøje ham med tak.

v32 Og det vil behage JHVH mere end en okse,

en ungtyr med horn og klove.

v33 De ydmyge{T: Kan også oversættes: >>elendige<<.} har set,{E: Verbet *rāˀû* (>>har set/så<<) er sætningens første ord i grundteksten. Ofte retter man vokaliseringen til imperativ: *rᵊˀû*: >>Se! (De ydmyge skal glæde sig)<<, eller man følger Septuaginta og læser jussiv: *jirᵊˀû*: >>Lad (de ydmyge) se, (de skal glæde sig)<<.} de skal glæde sig,

de, som søger Gud - og jeres hjerte skal live op!

v34 For JHVH hører på fattige

og foragtede ikke sine fangne.

v35 Himmel og jord skal lovprise ham,

have og alt hvad der rører sig i dem!

v36 For Gud vil frelse Zion

og opbygge Judas byer,

og de skal bo der og eje det,

v37 og hans tjeneres efterkommere{T: Ordret: >>sæd<<.} skal arve det,

og de som elsker hans navn, skal bo i det.



