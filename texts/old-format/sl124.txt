!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 19.04.2017>!!

===Salme 124===

==Overskrift==
v1 Valfartssang.{E: Se note til Sl 120,1.} Af David.

==Hvis ikke JHVH havde været med os==
Hvis ikke JHVH havde været med os{T: Sætningen kan også oversættes: >>Hvis ikke det var JHVH, der havde været med os<<.}

– sådan skal Israel sige –

v2 hvis ikke JHVH havde været med os,

dengang mennesker{T: Grundteksten har singularis: *ʔādām*, der må opfattes kollektivt.} rejste sig mod os,

v3 så havde de opslugt os levende

i deres flammende vrede mod os,

v4 så var vandene skyllet over os,

en vandstrøm var gået over vor hals,{E: Grundteksten har: *nefeš*, hvis oprindelige betydning ofte opgives som: >>hals<<. Grundbetydningen i GT er dog: >>sjæl<<. Det oversættes ofte: >>liv<<. Her oversættes det ofte: >>os<<.}

v5 så var de gået over vor hals,

de brusende vande!

==Lovet være JHVH som var med os==
v6 Lovet{T: Kan også oversættes: >>velsignet<<.} være JHVH

som ikke gav os til bytte for deres tænder!

v7 Vort liv{T: Ordret: >>sjæl<<.} undslap som en fugl

af fuglefængernes fælde.

Fælden blev knust,

og vi undslap.

v8 Vor hjælp er i JHVHs navn,

hans som skabte himmel og jord.


