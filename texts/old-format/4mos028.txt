!!<Modenhed: Delvis færdig>!!
!!<Oversættelse: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 18.07.2017>!!
===Fjerde Mosebog, kapitel 28===

==JHVH giver love om det daglige offer.==

v1 JHVH sagde til Moses:
v2 >>Giv israelitterne befaling og sig til dem: >I skal være omhyggelige med min offergave, min mad knyttet til mine ildofre,{E: Teksten har først et foranstillet *qorbānî* >>min offergave<< og det er et helt generelt ord for et offer. Derefter følger i apposition *laḥmî*, >>mit brød<<, der tydeligvis indsnævrer emnet til omhandle afgrødeofferet. Dette brød, eller denne mad, er med *lᵊ* >>knyttet til<< forbundet til ʔiššay >>mine ildofre<<, der så er en dejlig duft. Fra andre tekster ved vi at en håndfuld af kornet blev brændt, og resten blev spist af præsten.} der er en dejlig duft for mig, at I frembærer dem på deres fastsatte tidspunkter.
v3 Du skal sige til dem: >Dette er det ildoffer som I skal frembære for JHVH: Hver dag to årgamle fejlfri lam, som et dagligt offer.
v4 Det ene lam skal du give om morgenen, og det andet lam skal du give ved tusmørkets frembrud,
v5 sammen med en tiendedel efa{T: Det samme som 2,2 liter.} mel som afgrødeoffer, blandet med en fjerdedel hin{T: Det samme som 0,9 liter.} olie af knuste oliven.
v6 Det er et dagligt brændoffer som blev indstiftet på Sinajs bjerg til en dejlig duft, et ildoffer for JHVH.
v7 Dertil en fjerdedel hin som drikoffer til det ene lam. Du skal hælde et drikoffer af en stærk drik ud på det hellige sted for JHVH.
v8 Det andet lam skal du ofre ved tusmørkets frembrud. Med det samme afgrødeoffer og drikoffer skal du ofre det, det er et ildoffer, en dejlig duft for JHVH.

==Sabbatsofrene.==

v9 På sabbatsdagen skal du ofre to årgamle fejlfri lam og to tiendedele{T: Der må være tale om efa, så der altså bruges 4,4 liter.} mel blandet med olie som afgrødeoffer med drikoffer til.
v10 Det er brændofret til hver sabbat foruden det daglige brændoffer med tilhørende drikoffer.

==Nymåneofrene.==

v11 Den første dag i jeres måneder skal I ofre som brændoffer til JHVH to tyrekalve, en vædder og syv årgamle lam, uden fejl.
v12 og tre tiendedele{T: Her og i de følgende angivelser må >>efa<< være underforstået.} mel blandet med olie som afgrødeoffer til hver tyrekalv, og to tiendedele mel blandet med olie som afgrødeoffer til vædderen,
v13 og en tiendedel{T: efa} mel blandet med olie som afgrødeoffer til hvert lam. Det er et brændoffer, en dejlig duft, et ildoffer for JHVH.
v14 Og drikofferet til dem skal være en halv hin til tyrekalven og en tredjedel hin til vædderen og en fjerdedel hin vin til lammet. Dette er brændofferet hver måned efter månederne i året.
v15 Og der skal ofres en gedebuk som syndoffer for JHVH, ud over det daglige brændoffer med tilhørende drikoffer.

==Påskeofrene.==

v16 I den første måned, på den fjortende dag i måneden, er det påske for JHVH.
v17 Den femtende dag i den samme måned er en højtid, man skal spise usyrede brød i syv dage.
v18 Den første dag skal der være en hellig sammenkomst for jer, da skal I ikke udføre noget arbejde. 	
v19 I skal ofre et ildoffer, et brændoffer for JHVH, to tyrekalve og en vædder og syv årgamle lam, de skal være fejlfri,
v20 og deres afgrødeoffer, mel blandet med olie, tre tiendedele,{T: efa} skal I ofre til hver tyr, og to tiendedele{T: efa} til vædderen,
v21 og en tiendedel{T: efa} skal du ofre til hvert af de syv lam,
v22 derudover en buk som syndoffer for at skaffe soning for jer.
v23 Udover brændofferet om morgenen, som indgår i det daglige brændoffer, skal I gøre disse ting.
v24 På denne måde skal I hver af de syv dage lave brød til et ildoffer, en dejlig duft for JHVH. Det skal laves ud over det daglige brændoffer og med drikoffer til.
v25 På den syvende dag skal der være en hellig sammenkomst for jer, da skal I ikke udføre noget arbejde.

==Pinseofrene.==

v26 På førstegrødens dag, når I ofrer det nye afgrødeoffer for JHVH ved ugefesten, skal der være en hellig sammenkomst for jer, da skal I ikke udføre noget arbejde.
v27 I skal ofre som brændoffer til en dejlig duft for JHVH: to tyrekalve, en vædder, syv årgamle lam
v28 og deres afgrødeoffer, mel blandet med olie, tre tiendedele,{T: efa} til hver tyrekalv og to tiendedele til vædderen,
v29 en tiendedel{T: efa} til hvert af de syv lam,
v30 og en gedebuk til at skaffe soning for jer.
v31 Det skal I gøre ud over det daglige brændoffer med afgrødeoffer, de skal være uden fejl og med drikofre til.


