!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 58===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.} Al-tashket.{T: Formodentlig en melodiangivelse, betydningen er ukendt. Ordret: >>fordærv ikke/ødelæg ikke<<. Det kan være begyndelsesordene i en – nu ukendt - salme}

Af David. Miktam.{T: Betydningen ukendt, evt. >>klenodie, gyldent smykke<< (af *ketem*: >>guld<<), eller >>uudslettelig<< af *kātam*: >>indpræge (på en stele)<<. I så fald skal denne og de øvrige salmer med denne overskrift (Sl 16; 56-57; 59-60) fastholde en alvorlig situation i folkets erindring.}

==De uretfærdige ledere tiltales==
v2 Taler I virkelig retfærdighed i stumhed?{T: Forståelsen af linjen er usikker. Meningen kan være at ledere og dommere tier, hvor de burde hævde retfærdigheden. Ofte ændrer man dog vokaliseringen af ordet *ʔēlem* (>>stumhed<<) til *ʔēlîm*: >>I guder<< eller >>I mægtige<<. I så fald passer det sidste bedst i sammenhængen.}

Dømmer I menneskets børn retskaffent?

v3 Nej, i hjertet øver I uret i landet,{T: Ordet >>landet<< kan evt. henføres til andet halvvers: >>baner vej for jeres hænders vold i landet<<.}

baner vej for jeres hænders vold.

==De ugudeliges væsen==
v4 De ugudelige er frafaldne fra moders skød,

de som taler løgn, for vild fra moders liv.

v5 De har gift som en slanges gift,

de er som en døv kobra{T: Det hebraiske ord *peten* er navn på en giftslange, formodentlig en >>kobra<< eller lignende.} der stopper sit øre til

v6 så den ikke kan høre besværgerens røst,

den øvede slangetæmmer.

==Bøn om dom==
v7 Gud! Knus deres tænder i deres mund,

sønderbryd de unge løvers kæber, JHVHv!

v8 Lad dem flyde ud som vand der løber bort,

han skal skyde sine pile af som om de er uden kraft,{E: Ordret: >>han rette sine pile som om de er afskårne/afstumpede/uden kraft<<. På baggrund af parallellen v. 8a foreslås ofte en omstilling i konsonantteksten: >>de skal visne som græs ved vejen<<. Omstillingen har dog hverken støtte i hebraiske håndskrifter eller i gamle oversættelser.}

v9 som en snegl der opløses, idet den bevæger sig af sted,

som en kvindes dødfødte barn, som de der ikke har set solen.

v10 Før jeres gryder mærker tjørnen,{T: Underforstået formodentlig: >>varmen fra tjørnen<<.}

som frisk eller som glød, blæser han ham bort.{E: Oversættelsen af v. 9-10 er højst usikker. Der er mange forslag til rettelser, men de bliver alle vilkårlige.}

==Den retfærdiges glæde og tro==
v11 Den retfærdige skal glæde sig, for han har set hævn,

han skal vaske sine fødder i den ugudeliges blod,

v12 og mennesker{T: Ordret: >>et menneske<<, men det må opfattes kollektivt<<.} skal sige:

>>Ja, der er løn til den retfærdige,

Ja, der er en Gud, som dømmer på jorden!<<


