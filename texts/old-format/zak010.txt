!!<Modenhed: Færdig>!!
!!<Oversættelse: Christian Højgaard>!!
!!<Litterært tjek: Trine Tøndering>!!
!!<Dato for denne version: 31.08.2016>!!

===Zakarias' Bog, kapitel 10===

==Søg tilflugt hos JHVH i stedet for afguderne==
v1 Bed JHVH om regn på tidspunktet for den sene regn.

JHVH laver lyn;

han giver dem regnskyl

og enhver korn på marken.

v2 For husguderne taler fordærv;

spåmændene ser falske syner.

De tyder uduelige drømme;

med tomhed trøster de.

Derfor er de i nød,

for der er ingen hyrde.

==JHVH vil føre Israel hjem==
v3 Imod hyrderne er min vrede opflammet;

bukkene vil jeg hjemsøge.

For Hærskarers JHVHv har besøgt{E: Det hebraiske ord *fāqad* bruges både om >>hjemsøge<< og >>besøge<< i dette vers. Ordet kan altså både være negativt og positivt.} sin hjord, Judas hus,

og gjort dem til sin prægtige hest i krigen.

v4 Derfra skal hjørnesten og teltpløk udgå,

krigsbuen og enhver hersker.

v5 De skal være som krigere,

der tramper i gadens mudder i krigen.

De skal kæmpe,

for JHVH vil være med dem.

De som rider på heste, skal blive til skamme.

v6 Jeg vil styrke Judas hus;

Josefs hus vil jeg frelse.

Jeg vil føre dem hjem,

for jeg har forbarmet mig over dem,

og det skal blive, som om jeg ikke havde afvist dem.

For jeg er JHVH deres Gud;

jeg vil bønhøre dem.

v7 Efraim skal blive som en kriger;

deres hjerte skal juble som beruset.{T: Ordret >>som af vin<<.}

Deres børn{T: Ordret: >>sønner<<.} skal se det og juble;

deres hjerte skal råbe af fryd over JHVH.

v8 Jeg vil fløjte ad dem og samle dem,

for jeg har løskøbt dem.

De skal blive talrige,

ligesom de var talrige.

v9 Jeg vil så dem blandt folkeslagene;

i det fjerne skal de huske på mig.

De og deres børn skal leve,{E: En anden mulighed er at oversætte sætningen med >>de skal give deres børn liv<<, eftersom >>børn<< er markeret som objekt i sætningen.}

og de skal vende hjem.

v10 Jeg vil føre dem tilbage fra Egyptens land;

fra Assyrien vil jeg samle dem.

Jeg vil føre dem til Gileads og Libanons land;

der skal ikke være plads nok til dem.

v11 Han skal gå igennem trængselshavet;

slå bølgerne i havet;

alle Nilens{E: *yeor* skal ikke nødvendigvis forstås som Nilen, men kan forstås mere generelt om floder. Det er klart, at billedet i første omgang henviser til den første exodus fra Egypten, men i anden omgang udvides billedet til en ny exodus fra både Egypten og Assyrien – begge steder med berømte floder.} strømme udtørres.

Assyriens hovmod skal undertrykkes;

Egyptens scepter skal fjernes.

v12 Jeg vil styrke dem i JHVH;

i hans navn skal de vandre,

siger JHVH.
