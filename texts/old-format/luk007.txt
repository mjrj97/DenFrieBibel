!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Endnu ikke sket>!!
!!<Dato for denne version: 31.08.2021>!!

===Lukasevangeliet, kapitel 7===

v11 Derefter gik han til en by som hed Nain, og hans disciple og en stor skare gik med ham.
v12 Men da han nærmede sig byporten, se, da blev en død båret ud, som var sin mors eneste søn, og hun var enke; og en stor skare fra byen gik med hende.
v13 Da Herren så hende, ynkedes han over hende og sagde til hende: >>Græd ikke!<<
v14 Og han trådte hen og rørte ved båren; men de som bar den, stod stille, og han sagde: >>Du unge mand, jeg siger dig, rejs dig op!<<
v15 Den døde satte sig op og begyndte at tale; og han gav ham til hans mor.
v16 Men frygt greb alle, og de priste Gud og sagde: >>Der er oprejst en stor profet iblandt os, og Gud har besøgt sit folk.<<
v17 Og det ord om ham kom ud i hele Judæa og i hele omegnen.
