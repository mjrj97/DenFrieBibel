!!<Modenhed: Færdig>!!
!!<Oversættelse: Svend Erik Petersen>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Trine Tøndering>!!
!!<Dato for denne version: 13.04.2023>!!
===Esajas, kapitel 24===

==Verdens undergang – men da er JHVH på Zions bjerg==
v1 Se, JHVH hærger jorden{T: Kan også oversættes >>landet<<.} og lægger den øde, 

han vender op og ned på dens overflade 

og spreder dens beboere.

v2 Og som det skal gå med folket, sådan skal det gå med præsten, 

som med trællen, sådan med hans herre, 

som med trælkvinden, sådan med hendes frue, 

som med køberen, sådan med sælgeren, 

som med långiveren, sådan med låntageren, 

som med skyldneren, sådan med ågerkarlen.

v3 Jorden{T: Kan også oversættes: >>landet<<.} skal lægges fuldstændig øde, og udplyndres helt; for JHVH har talt dette ord.
v4 Jorden{T: Kan også oversættes: >>landet<<.} sørger, visner, verden sygner hen, visner, jordens fornemme sygner hen.
v5 Jorden{T: Kan også oversættes: >>landet<<.} er også vanhelliget ved sine beboere, for de har overtrådt love, tilsidesat bud, brudt den evige pagt.
v6 Derfor har forbandelse ædt jorden,{T: Kan også oversættes: >>landet<<.} 

og de, der bor på den, er skyldige;{T: Andre oversætter: >>må bøde<<.} 

derfor svinder jordens beboere ind, 

og der bliver kun få mennesker tilbage.

v7 Most sørger, vintræ visner, 

alle med glad hjerte sukker.

v8 Paukers glædeslyd er stoppet, 

jublendes larm er standset, 

harpes glædesklang er stoppet.

v9 De drikker ikke vin under sang, 

stærk drik{T: Kan også oversættes: >>øl<<.} er besk for dem der drikker den.

v10 Tomhedens by er knust, 

hvert hus er lukket, så ingen går ind.

v11 Der er klageråb på gaden over vinen, 

forsvundet er al glæde, 

landets{T: Kan også oversættes: >>jordens<<.} fryd er borte.

v12 Tilbage i byen er kun ødelæggelse, 

og til splinter er porten smadret.

***

v13 For sådan skal det være på jorden,{T: Kan også oversættes: >>landet<<.} 

blandt folkene, 

som når man slår oliven ned, 

som efterslæt når vinhøsten slutter.

v14 De{T: Dvs. de, der er blevet tilbage} løfter deres røst, jubler, 

over JHVHs storhed;

de råber højt af glæde fra vest.{T: Kan også oversættes: >>over havet<<.}

v15 Derfor, vis JHVH ære i Østen,{T: Ordret: >>i lysregioner<<.}

på havets fjerne kyster,{T: Det hebraiske ord kan også betegne >>fjerne øer<<.} 

JHVHs, Israels Guds navn!

v16 Fra jordens ende hører vi lovsange: 

>>Pris til Den Retfærdige!<< 

Men jeg måtte sige: >>Jeg går til, jeg går til, ve mig! 

Troløse handler troløst, 

ja, troløse handler meget troløst.<<

v17 Gru og grube og garn{T: Ordret: >>fælde<<.} 

over dig, du jordens{T: Kan også oversættes: >>landets<<.} beboer!

v18 Og det skal ske at den der flygter fra gruens larm, 

skal falde i gruben, 

og den, der kommer op af grubens indre, 

skal fanges i garnet, 

for vinduer i det høje bliver åbnet, 

og jordens grundvolde ryster.

v19 Jorden smadres helt, 

jorden splintres helt, 

jorden ryster voldsomt.

v20 Jorden dingler meget, som den fulde mand, 

og svajer som vagthytten; 

svært tynges den 

af sin forbrydelse, så den falder 

og ikke skal rejse sig igen.

***

v21 Det skal ske på den dag at JHVH straffer 

det højes hær i det høje{E: Det er synonym for himlen.} 

og jordens konger på jorden. 

v22 Og de skal samles sammen som fanger i et fangehul{T: Ordret >>cisterne<<, 
men tørre cisterner brugtes som fængsler.} 

og blive låst inde i et fængsel, 

og efter mange dage bliver de straffet.{T: Andre oversætter: >>løsladt<< eller: >>benådiget<<.}

v23 Månen skal blive til skamme, 

og solen beskæmmes, 

for Hærskarers HERRE{N: Hærskarers} er konge 

på Zions bjerg og i Jerusalem, 

og foran hans ældste er der herlighed.


