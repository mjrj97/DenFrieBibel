!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Endnu ikke sket >!!
!!<Dato for denne version: 07.04.2021>!!

===Ezekiels Bog, kapitel 34===

v11 For dette siger Herren JHVH: >>Se, jeg, jeg vil selv søge efter mine får og tage mig af dem. 
v12 Som en hyrde tager sig af sin hjord den dag han er midt blandt sine spredte får, således vil jeg tage mig af mine får og føre dem frelste hjem fra alle de steder de blev spredt til på en overskyet og mørk dag. 
v13 Jeg vil føre dem ud fra folkene og samle dem fra landene og bringe dem ind i deres land; og jeg vil vogte dem på Israels bjerge, ved vandløbene, og overalt hvor de bor i landet. 
v14 På et godt græsareal vil jeg vogte dem, og deres græsgang skal være på Israels høje bjerge; der skal de ligge på en god græsgang, og på et fedt græsareal skal de græsse på Israels bjerge. 
v15 Jeg vil selv vogte mine får og selv lade dem lejre sig,<< lyder Herren JHVHs udsagn. 
v16 >>Det fortabte vil jeg lede efter; det fordrevne vil jeg føre tilbage, og det som har lidt brud, vil jeg forbinde; det syge vil jeg styrke, men det fede og det stærke vil jeg ødelægge;{E: Det hebraiske verbum er: *šmd*. De gamle oversættelser har – til dels med støtte i ganske få hebraiske håndskrifter – læst verbet: *šmr*, der skal oversættes: >>passe på<<.} jeg vil vogte det med retfærdighed.<<
