!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 24.03.2022>!!

=== Johannes’ Åbenbaring, kapitel 16===

==De syv vredesskåle==

v1 Jeg hørte en høj stemme fra templet sige til de syv engle: >>Gå og hæld de syv skåle med Guds harme ud over jorden.<< v2 Den første gik ud og hældte sin skål ud over jorden, og der kom skadelige og ondartede bylder på de mennesker som havde dyrets mærke, og som tilbad dets billede. v3 Den anden hældte sin skål ud over havet, og det blev til blod som fra en død, og hvert levende væsen i havet døde. v4 Den tredje hældte sin skål ud over floderne og kilderne med vand, og de blev til blod. v5 Jeg hørte englen over vandene sige:

	>>Retfærdig er du som er, og som var, du hellige,

	fordi du har straffet dem med dette,

	v6 for de har udgydt helliges og profeters blod,

	og du har givet dem blod at drikke,

	de fortjener det.<<

v7 og jeg hørte alteret sige:

	>>Ja, Herre Gud, almægtige,

	sande og retfærdige er dine straffe.<<

v8 Den fjerde hældte sin skål ud over solen, og det blev givet den at brænde menneskene med ild. v9 og de blev brændt af en stærk hede, og de spottede Guds navn, han som har magt over disse plager, og de omvendte sig ikke, så de gav Gud æren. v10 Den femte hældte sin skål ud over dyrets trone, og dets rige blev formørket, og de bed sig i tungen af pine, v11 og de spottede himlens Gud på grund af deres pine og deres bylder, og de omvendte sig ikke fra deres gerninger. v12 Den sjette hældte sin skål ud over den store flod, Eufrat, og dens vand udtørredes så at vejen blev 
beredt for kongerne fra solopgangen. v13 Jeg så at der af Dragens mund og af dyrets mund og af den falske profets mund udgik tre urene ånder som frøer, v14 for de er dæmoners ånder som gør tegn, og som går ud til kongerne i hele verden for at samle dem til krig på Guds, den almægtiges, store dag. v15 Se, jeg kommer som en tyv. Lykkelig den som våger og bevarer sine klæder så at han ikke skal gå nøgen rundt, og man skal se hans skam. v16 De samlede dem på et sted, som på hebraisk kaldes Harmagedon. v17 Den syvende hældte sin skål ud over luften, og der lød en høj stemme fra templet, fra tronen, som sagde: >>Det er sket.<< v18 Der kom lyn, bulder og tordenbrag, og der blev et stort jordskælv som der ikke har været siden menneskene blev til på jorden – så voldsomt et jordskælv, så stort. v19 Den store by blev til tre dele, og folkenes byer faldt. Gud huskede det store Babylon så at han gav det bægeret med sin vredes harmes vin. v20 Enhver ø flygtede, og bjergene blev ikke fundet. v21 Store hagl på 40-45 kg faldt ned fra himlen på menneskene, og menneskene spottede Gud på grund af plagen med hagl, for dens plage var meget stor.   

