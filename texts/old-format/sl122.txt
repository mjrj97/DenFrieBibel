!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 04.09.2017>!!

===Salme 122===

==Overskrift==
v1 Valfartssang.{E: Se note til Sl 120,1.} Af David.

==I Jerusalems porte==
Jeg glædede mig over dem som sagde til mig:

>>Vi vil gå til JHVHs hus.<<

v2 Vore fødder har stået{E: Oversættelsen af verberne er omdiskuteret. Det drejer sig om participiet: *ʕōmᵊdôt* (ordret: >>stående<<) og hjælpeverbet i qatal: *hāyû* (ordret: >>var<<). Participiet er formodentlig her udtryk for varighed. Det naturligste er at oversætte ved fortid, men mange nyere oversættere vælger at oversætte ved nutid: >>Nu står vore fødder<<.}

i dine porte, Jerusalem!

==Lovprisning af Jerusalem==
v3 Jerusalem, som er bygget

som en by der er stærkt sammenføjet,{E: Ordret: >>som en by der er sammenføjet for sig sammen<<. Meningen er formodentlig at den er kompakt og uindtagelig. Septuaginta har i stedet for: *šeḥubbᵊrāʰ-llāh* (>>der er sammenføjet for sig<<) læst: *šeḥevrāh*: >>(som en by) hvor dens menighed (samles)<<. Denne læsemåde følges af nogle oversættere.}

v4 hvortil stammerne drog op,

JHVHs{T: Guds navn står her i kortformen: *yāh*. Kortformen findes en del steder i poetiske tekster og hører fast til udtrykket: *halᵊlû-yāh*.}  stammer.

Det er en vedtægt{E: Ordet: *ʕēdût* må i en del sammenhænge oversættes: >>vidnesbyrd<<, men her angiver det formodentlig en højtidelig givet og modtaget forordning.} for Israel,

takkende at prise JHVHs navn.

v5 Der stod dommersæder,{T: Ordret: >>sæder til dom/retssag<<}

troner{T: Ordret: >>sæder<<, det er samme ord som i foregående linje.} til Davids hus.

==Bøn for Jerusalem==
v6 Bed om Jerusalems fred:

>>Må de som elsker dig, leve trygt.

v7 Må der være fred på din ringmur,

tryghed i dine paladser!<<{T: Det hebraiske ord, der står her (*ʔarmôn*), bruges om store, sikre boliger, hvorfor det undertiden oversættes: >>borge<<.}

v8 For mine brødres og mine venners skyld

vil jeg sige: >>Fred være i dig!<<

v9 For JHVHs, vor Guds, hus' skyld

vil jeg søge dit bedste.


