!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 65===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.}

Salme af David. En sang. 

==Lovsangprisning for Guds tilgivelse og fællesskab==
v2 Lovprisning tilkommer dig,{E: Ordret: >>For dig er stilhed en lovprisning<< eller: >>For dig er der stilhed, lovprisning<<. Da der i det følgende ikke er tale om stilhed, men hørlig lovprisning, følger man oftest Septuaginta og den gamle syriske oversættelse og retter vokaliseringen af *dumiyyāʰ* (>>stilhed<<) til *dōmiyyāʰ*: >>det der tilkommer en<<.}

Gud på Zion,

og til dig indfrier man løfter.

v3 Du som hører bøn,

til dig kan alle mennesker{T: Ordret: >>alt kød<<} komme.

v4 Syndernes byrde{T: Ordret: >>sag, anliggende<<.} er blevet for tung for mig,

vore overtrædelser, dem vil du tilgive!{E: Mange oversættere vælger at dele v.3-4 anderledes, så oversættelsen lyder: >>Du hører bøn. / Til dig kan alle mennesker komme / for deres synders skyld. / Vore overtrædelser er blevet for tunge for os, / men du tilgiver dem<<. Ordet >>skyld<< har dog ikke støtte i den hebraiske tekst. Andre foreslår: >>Du som hører bøn. / Til dig bringer alle mennesker / deres synders byrde. / Vore overtrædelser …<< (men *yāvōʔû* (>>kan komme<<) må da rettes til * yāvîʔû*: >>bringer<<).}

v5 Lykkelig{T: Tidligere oversat: >>salig<<.} er den som du udvælger og lader komme nær,

så han må bo i dine forgårde.

Vi skal mættes med godhed i dit hus,

dit hellige tempel.{T: Ordret: >>dit tempels helligdom<<.}

==Lovsang for Guds skabelse og omsorg==
v6 Med frygtindgydende gerninger svarer du os i retfærdighed,

vor frelses Gud,

du som er tilflugt for alle jordens ender

og for det fjerneste hav.{E: *yām* (>>hav<<) står i singularis, mens *rᵊḥōqîm* (>>fjerne<<) står i pluralis, der formentlig betegner superlativ. Ellers kan der oversættes: >>for de fjerne egnes hav<<.}

v7 Han som grundfæster bjergene i sin kraft,

væbnet{T: Ordret: >>omgjordet<<.} med styrke;

v8 han som stiller havenes brusen,

deres bølgers brusen og folkenes larm.

v9 Så de som bor ved verdens ender,{T: Ordret: >>de yderste<<.} skal frygte for dine tegn,

du får øst og vest{T: Ordret: >>morgenens og aftenens udgangssted<<.} til at juble.

==Lovsang for frugtbarhed==
v10 Du har taget dig af landet og givet det overflod,{T: Andre oversætter: >>givet regn<<, men grundbetydningen er formodentlig: >>lade strømme over<<.}

du gør det meget rigt;

Guds bæk er fuld af vand,

du sørger for deres korn,

for sådan lægger du det til rette.

v11 Idet du vander{T: Verberne i verset kan enten læses som infinitiv absolutus (denne oversættelse, ordret: >>vandende<<) eller som imperativ.} dets plovfurer,

jævner pløjejordens klumper,

blødgør du jorden{E: Ordret blot: >>den<<, der viser tilbage til v.10, hvor *hāʔāreṣ* blev oversat: >>landet<<, men også kan betyde: >>jorden<<, om end det ikke specifikt er agerjorden.} med regnskyl,

du velsigner dens afgrøde.

v12 Du har kronet året med dine gode gaver,{T: Ordret: >>Du har kronet din godheds år<<.}

og dine spor skal drive af fedme.

v13 Græsgange i ørken skal dryppe,

og højene skal klæde sig{T: Ordret: >>omgjorde sig<<, jævnfør v.7.} i jubel.

v14 Engene er klædt med småkvæget,

og dalene skal dække sig til med korn.

De skal juble, ja, synge.



