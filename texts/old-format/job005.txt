!!<Modenhed: Ufuldstændigt>!!
!!<Oversættelse: Nicolai Winther-Nielsen>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Trine Tøndering>!!
!!<Dato for denne version: 21.03.2022>!!

===Jobs Bog, kapitel 5===

v8 Jeg selv ville dog søge Gud,

og til Gud ville jeg overgive min sag,

v9 han gør store ting, der er uransagelige,

undere der ikke er tal på.

v10 Han giver regn på jorden

og sender vand over markerne.

v11 Han ophøjer ringe,

og sørgende ophøjes til frelse.{T: Kan også oversættes: >>lykke<<.} 

v12 Han gør de snediges planer til intet

så deres hænder ikke kan skabe succes. 

v13 Han fanger kloge i deres list

så de snediges planer hastigt omstødes. 

v14 Om dagen støder de på mørke

og famler sig frem ved middagstid som var det nat. 

v15 Han frelser fra deres munds sværd,{E: Ordret: >>Han frelser fra sværd fra deres mund<<. Manuskripterne er enige om denne tekst, men der foreslås ofte rettelser, enklest: *mēḥerev mippîhem* til: *mēḥerev pîhem*, der svarer til oversættelsen her (i den hebraiske tekst slettes der blot et *m*). En anden mulighed er: >>Han frelser en forældreløs fra sværdet<< (det kræver rettelse af: *mēḥerev mippîhem* til: *mēḥarbām jātōm*, i konsonantteksten: *mḥrbmpjhm* til: * mḥrbmjtm*).}

og en fattig fra en stærks hånd.

v16 Så bliver der håb for den ringe,

og uretfærdighed må lukke sin mund. 
