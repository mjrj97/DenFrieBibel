!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 06.03.2016>!!

===Salme 21===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledt af et verbum der betyder >>dirigere<<.}

Salme af David.

==Tak for JHVHs godhed mod kongen==
v2 JHVHv! Over din styrke glæder kongen sig,

og over din frelse - hvor jubler han højt!

v3 Du har givet ham, hvad hans hjerte ønskede,

og ikke nægtet ham det hans læber bad om. Sela{N: Sela}

v4 For du kommer ham i møde med velsignelser, fulde af godhed,{T: Ordret: >>godheds velsignelser<<.}

du sætter en krone af fint guld på hans hoved.

v5 Han bad dig om liv, og du gav ham det,

en række af dage for evigt og altid.

v6 Stor er hans ære ved din frelse,

du lægger højhed og herlighed på ham.

v7 For du gør ham til velsignelser for altid,

du fylder ham med glæde{T: Ordret: >>du glæder ham med glæde<<.} for dit ansigt.

v8 For kongen stoler på JHVH,

og ved den Højestes nåde{N: nåde} skal han ikke rokkes.

==Med Guds hjælp skal kongen også fremover besejre sine og folkets fjender==
v9 Din hånd skal finde alle dine fjender,

din højre hånd skal finde dem der hader dig.

v10 Du skal gøre dem som en brændende ovn når du viser dit ansigt,

JHVH skal opsluge dem i sin vrede,{E: Der er flere tekstmæssige vanskeligheder i verset. Ifølge den adskillende accent går første halvvers hertil. Det er usædvanlig langt. Og derved er det et problem at afgøre hvor >>JHVH<< hører til. Hvis det hører til >>viser dit ansigt<<, er verset dog talt til JHVH i modsætning til de omkringstående vers. Derfor den valgte oversættelse.}

og ild skal fortære dem.

v11 Du skal udslette deres afkom {T: Ordret: >>frugt<<} af jorden

og deres sæd blandt menneskers børn.{T: Ordret: >>Adams børn<<.}

v12 Skønt de har planlagt ondt imod dig,

spundet rænker – så vil de intet formå.

v13 For du skal slå dem på flugt,{T: Ordret: >>Du gør dem til ryg<<.}

du sigter med dine buestrenge mod deres ansigt.

==Afsluttende bøn og lovprisning==
v14 Rejs dig, JHVHv, i din styrke!

Vi vil prise din vælde med sang og spil.

