!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Christian Højgaard>!!
!!<Litterært tjek: Trine Tøndering>!!
!!<Dato for denne version: 04.09.2017>!!

===Salme 14===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledt af et verbum der betyder >>dirigere<<.} Af David.

==Klage over menneskers fordærvede tilstand==
En tåbe siger i sit hjerte: >>Der er ingen Gud<<.

De udfører fordærvelig, afskyelig gerning,

der er ingen der gør godt.
 
v2 JHVH skuede ned fra himlen

på menneskene,{T: Ordret: >>Adams børn/menneskes børn<<.}

for at se om der var en forstandig,

en der søgte Gud.

v3 De er alle kommet på afveje,

alle er fordærvede,

ingen gør godt,

end ikke en eneste.

==Gud er dommer og frelser==
v4 Mon de ikke ved det, alle de der begår synd,

de der æder mit folk, som åd de brød?

de kaldte ikke på JHVH.

v5 Da skal de gribes af stor rædsel,{E: Perfektiv skal oftest oversættes ved fortid, men her er den forstået som udtryk for vished om det, der vil ske. Ellers skal der oversættes: >>Da var de grebet af stor rædsel<<.}

for Gud er med en retfærdigs slægt.

v6 Gør blot den hjælpeløses plan til skamme,

for JHVH er dog hans tilflugt.

==Bøn om frelse==
v7 Gid{T: Ordret: >>hvem giver<<, men det er en almindelig ønskeformel.} Israels frelse må komme fra Zion!

Når JHVH vender sit folks lod,{E: Ordet *šᵊvût* er omdiskuteret. Tidligere mente man det er afledt af roden * šbh* (>>tage til fange<<), altså: >>fangenskab<<. Nu peges der oftest på roden *šwb* (egtl.: >>vende tilbage<<), her: >>lod<< eller evt. >>ændre forholdene/situationen<<.}

skal Jakob juble, Israel skal glæde sig.


