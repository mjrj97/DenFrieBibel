!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Endnu ikke sket>!!
!!<Dato for denne version: 08.02.2022>!!

===Lukasevangeliet, kapitel 15===

v1 Men alle toldere og syndere holdt sig nær til ham for at høre ham,
v2 og både farisæerne og de skriftkloge knurrede og sagde: >>Denne mand tager imod syndere og spiser med dem.<<
v3 Men han fortalte dem denne lignelse:
v4 >>Hvem af jer som har 100 får og har mistet ét af dem, forlader ikke de 99 i ødemarken og går ud efter det han har mistet, indtil han finder det?
v5 Og når han har fundet det, lægger han det på sine skuldre med glæde.
v6 Når han kommer hjem, sammenkalder han sine venner og naboer og siger til dem: >Glæd jer med mig; for jeg har fundet det får jeg havde mistet.<
v7 Jeg siger jer: Således skal der være mere glæde i himlen over én synder som omvender sig, end over 99 retfærdige som ikke har brug for omvendelse.
v8 Eller hvilken kvinde som har ti drakmer{T: En drakme havde omtrent samme værdi som en denar, se Matt. 18,28.} og mister en drakme, tænder ikke lys og fejer huset og søger omhyggeligt indtil hun finder den?
v9 Og når hun har fundet den, sammenkalder hun sine veninder og nabokoner og siger: >Glæd jer med mig; for jeg har fundet den drakme jeg havde mistet.<
v10 Således, siger jeg jer, bliver der glæde hos Guds engle over én synder som omvender sig.<<
