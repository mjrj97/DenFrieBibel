!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Christian Højgaard>!!
!!<Litterært tjek: Trine Tøndering>!!
!!<Dato for denne version: 06.10.2016>!!
===Salme 15===

==Overskrift==
v1 Salme af David.

==Hvem kan komme til Gud?==
JHVHv, hvem kan nyde gæstevenskab{E: Den, der blev modtaget som >>gæst<< hos orientaleren, fik tilsagt venskab og beskyttelse. Gæsten kunne vide sig helt under værtens beskyttelse og omsorg.} i dit telt?

Hvem kan bo på dit hellige bjerg?

==Svar til selvprøvelse==
v2 Den som vandrer retskaffent,

og som øver retfærdighed

og taler sandhed i sit hjerte;
 
v3 den som ikke løber omkring og bagtaler med sin tunge,

ikke gør sin næste ondt

og ikke bringer skam over sin nærmeste;

v4 den som foragter den forkastede,{T: Ordret >>den i hvis øjne den forkastede er foragtet.}

og som ærer dem der frygter JHVH,

den som ikke bryder hvad han har svoret, selvom det skader ham;{E: Linjen er på kun 4 ord på hebraisk, og oversættelsen er usikker. Ordret: >>som sværger at skade og ændrer det ikke<<. Meningen er formodentlig at skønt en ed viser sig at have andre (skadelige) konsekvenser end den sværgende forudså, holder han den alligevel. Andre vil forstå *lᵊ* (>>at<<) separativt: >>Han sværger ikke at skade og svigter det ikke<<.}
 
v5 den som ikke låner sine penge ud mod renter{T: Det hebraiske ord dækker både >>renter<< og >>åger<<.}

og ikke tager imod bestikkelse i sager mod en uskyldig.

Den der gør disse ting, skal ikke rokkes i evighed.

