!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 04.05.2018>!!

===Salme 118{T: Septuginta, der følges af en del oversættere, har det >>halleluja<<, der i den masoretiske tekst står som afslutning på Sl 117, som indledning til Sl 118.}===

==Tak JHVH, for han er god==
v1 Tak JHVH, for han er god,

ja, hans nåde{N: nåde} varer til evig tid.

v2 Israel skal sige:

>>Ja, hans nåde varer til evig tid.<<

v3 Arons hus skal sige:

>>Ja, hans nåde varer til evig tid.<<

v4 De som frygter JHVH, skal sige:
>>Ja, hans nåde varer til evig tid.<<

==Personlig takkesalme==
v5 Fra trængslen råbte jeg til JHVH,{T: Guds navn står her og i næste linje i kortformen: *yāh*. Kortformen findes en del steder i poetiske tekster og hører fast til udtrykket: *halᵊlû-yāh*.}

JHVH svarede mig ved at føre mig ud i åbent land.{T: Ordret blot: >>JHVH svarede mig ved åbent land<<.}

v6 JHVH er for mig, jeg vil ikke frygte,

hvad kan et menneske gøre mig?

v7 JHVH er for mig som min hjælper,{T: Grundtekstens ord er pluralis, der understreger styrken i hjælpen. En anden mulighed er dog at oversætte: >>JHVH er for mig blandt mine hjælpere<<.}

og jeg skal se med fryd på dem som hader mig.

v8 Det er bedre at søge tilflugt hos JHVH

end at stole på mennesket.

v9 Det er bedre at søge tilflugt hos JHVH

end at stole på fyrster.

v10 Alle folk{T: Kan også oversættes: >>hedninger<<; det kan give god mening her.} omringede mig,

i JHVHs navn slog jeg dem ned.{E: Den præcise betydning af verbet her (og i de næste to vers) er usikker. Grundbetydningen er egentlig: >>jeg lod dem omskære<<. Men i sammenhængen giver omskærelse næppe mening. Verbet står i yiqtol, der oftest skal oversættes ved fremtid, men her angiver det den umiddelbare følge af foregående sætning. En anden mulig oversættelse er: >>i JHVHs navn værgede jeg mig imod dem<<.} 

v11 De omringede mig, ja, de omringede mig,

i JHVHs navn værgede jeg mig imod dem.

v12 De omringede mig som bier, de døde hen som ild i tjørnekrat,{E: Der er forsøgt forskellige rettelser til denne linje. Mange oversættere følger Septuaginta: >>de sværmede om mig som bier om voks, de brændte som ild i tjørnekrat<<. I så fald må: *dōʕᵃxû* (>>de døde hen/de blev slukket<<) rettes til: *dōnāg bāʕᵃrû*: >>voks, de brændte<<.}

i JHVHs navn værgede jeg mig imod dem.

v13 Du stødte{E: I stedet for qal: *dᵊḥîtanî* (>>du stødte til mig<<) forudsætter Septuaginta og den syriske oversættelse nif’al: *nidḥêtî*: >>Jeg blev stødt<<. Denne læsemåde følges af de fleste oversættere. Meningen i den masoretiske tekst må være at Gud tugtede salmisten – andre foreslår dog at salmisten taler til sin modstander.} hårdt til mig for at jeg skulle falde,

men JHVH hjalp mig.

v14 JHVH{T: Guds navn står her i kortformen: *yāh*. Jævnfør fodnote til v. 5.} er min styrke og min lovsang,{E: Formen på ordet: *zimrāt* (>>min lovsang<<) er speciel idet det mangler suffixet, bogstavet >>jod<<: *-î* (>>min<<). Det er også tilfældet i 2 Mos 15,2 og Es 12,2, og alle tre steder efterfølges det af kortformen: *yāh*, der begynder med bogstavet: >>jod<<. Man har formodentlig villet undgå de to gange >>jod<< op ad hinanden.}

og han blev mig til frelse.

v15 Der er{T: Der er ikke noget verbum i grundteksten i denne og næste linje. Oftest er der dermed forudsat: >>er<<, men andre oversættere foreslår: >>lyder<< eller: >>hør<<.} råb af jubel og frelse

i de retfærdiges telte:

>>JHVHs højre hånd handler med kraft,

v16 JHVHs højre hånd ophøjer,{E: *rômēmāʰ* (>>ophøjer<<) opfattes normalt som participium pilel af verbet *rwm* (<<være høj<<). Andre opfatter det dog som participium qal af et verbum: *rmm* med samme betydning, så der oversættes: >>er løftet<<.}

JHVHs højre hånd handler med kraft.<<

v17 Jeg skal ikke dø, men jeg skal leve,

og jeg skal fortælle om JHVHs{T: Guds navn står her og i de næste to vers i kortformen: *yāh*. Jævnfør fodnote til v.5.} gerninger.

v18 JHVH tugtede mig hårdt,

men overgav mig ikke til døden.

==Ved templets port==
v19 Åben retfærdigheds porte for mig,

jeg vil gå ind ad dem, jeg vil takke JHVH!

v20 Denne er porten til JHVH,{T: Kan også oversættes (og er traditionelt oversat): >>Dette er Herrens port<<.}

retfærdige kan gå ind ad den.

v21 Jeg vil takke dig, for du svarede mig,

og du blev mig til frelse.

==I templet==
v22 Den sten bygmestrene forkastede,

er blevet hovedhjørnesten.{T: Det er enten en sokkelsten der i et hjørne skal bære to mure, eller den sten der sidder øverst i buen over fx indgangsportalen og derved holder hele buen i det rette spænd (slutstenen).}

v23 Fra JHVH er dette sket,

det er underfuldt for vore øjne.

v24 Denne er dagen som JHVH har skabt,

lad os juble og glæde os på den!

v25 Oh, JHVHv, frels dog!{T: >>Frels dog!<< hedder på hebraisk: *hôšîʕāʰ nnāˀ*.}

Oh, JHVHv, lad det dog lykkes!

v26 Velsignet være han som kommer, i JHVHs navn!{E: Sprogligt kunne ordene: >>i JHVHs navn<< i stedet forbindes med verbet: >>han som kommer<<, så velsignelsen tilsiges den der kommer i tillid til >>JHVHs navn<< eller i JHVHs ærinde. I så fald må man dog ændre accenterne i den masoretiske tekst, der på linje med 5 Mos 21,5; 2 Sam 6,18 knytter >>JHVHs navn<< til velsignelsen.}

Vi velsigner{E: Qatal, der oftest skal oversættes ved fortid, er her brugt deklarativt.} jer fra JHVHs hus.

v27 JHVH er Gud, og han lod det lysne for os.{E: Nogle oversættere retter – med et enkelt håndskrift - *wayyāʔer* (>>og han lod det lysne<<) til: *yāʔēr*: >>Lad det lysne!<<}

Bind festofferet med reb{E: Oversættelsen er meget usikker. På hebraisk består linjen af tre ord der alle forekommer en del andre steder i GT, hvor der ikke er tvivl om hvad de betyder. Men sammenstillingen her er ualmindelig. Ordret umiddelbart blot: >>Bind fest med reb<<.
*ḥag* betyder egentlig blot: >>fest<<. Det må formodentlig forstås som enten >>festoffer<< eller: >>festprocession<<. Den sidste betydning er dog ikke påvist andre steder i GT.
Verbet: *ʔsr* betyder normalt: >>at binde<<. Undertiden foreslås: >>danne kæde<<. Denne betydning er dog ikke påvist andre steder i GT. Hvis der er tale om >>festprocession<<, kan man måske tillægge verbet en klang af forpligtelse, idet processionen binder sig til alterets horn.
*ʕᵃvôt* oversættes oftest: >>reb/tov<<, men kan også betegne en >>løvrig gren<<.}

op til alterets horn.

v28 Du er min Gud, og jeg vil takke dig,

min Gud, jeg vil ophøje dig.

v29 Tak JHVH, for han er god,

ja, hans nåde{N: nåde} varer til evig tid.



