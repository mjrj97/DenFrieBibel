!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 92===

==Overskrift==
v1 En salme. En sang til sabbattens dag. 

==Hymnisk indledning==
v2 Det er godt at takke JHVH

og at lovsynge dit navn, du Højeste,

v3 at forkynde din nåde om morgenen

og din trofasthed{T: Kan også oversættes: >>sandhed<<.} om natten,

v4 til tistrenget lyre{T: Ordret blot: >>til tistrenget<<. Man går ud fra at der er tænkt på en lyre (eller harpe), udseendet er ukendt.} og til harpe,

til strengespil på citer.

==Lovprisning for frelse==
v5 For du har glædet mig, JHVHv, ved dit værk,

jeg vil jublende prise dine hænders gerninger.

v6 Hvor store er dine gerninger, JHVHv,

dine tanker er meget dybe!

v7 En stupid{T: Grundtekstens *baʕar* betyder: >>kvæg<<. Det bruges her som betegnelse for et menneske uden ånd.} person kender det ikke,

og en tåbe forstår ikke dette.

v8 Når de uretfærdige skyder op som planter,

og alle som udøver synd, blomstrer,

er det for at de skal blive udslettet for evigt og altid.

v9 Men du er i det høje for evigt, JHVHv.

v10 For se, dine fjender, JHVHv,

ja se, dine fjender skal gå til grunde,

alle som udøver synd, skal spredes.

v11 Du løftede mit horn som en vildokse,

du har overgydt mig{E: Grundteksten har: *ballōtî*: >>jeg har overgydt<<. I sammenhængen er det utænkeligt at salmisten har overgydt sig selv, men den passive betydning af verbet findes ikke andre steder i GT, så der kan næppe oversættes: >>jeg er blevet overgydt<<. Oftest retter man – med nogle af de gamle oversættelser – til: *ballōtanî*: >>du har overgydt mig<<.} med frisk olie.

v12 Mit øje så med fryd på mine fjender,{E: Grundteksten har: *šûrāʸ*: >>mine mure<<. De gamle oversættelser forudsætter: *šōrᵊrāʸ*: >>mine fjender<<. Ud fra sammenhængen vælger man at følge denne læsemåde.}

mine ører hørte med fryd om de onde som står mig imod.

v13 En retfærdig skal skyde op som daddelpalmen,

som et cedertræ i Libanon skal han vokse.

v14 De som er plantet i JHVHs hus,{T: Det er en ofte brugt betegnelse i GT for templet.}

skal skyde op i vor Guds forgårde.

v15 Selv i høj alder skal de bære frugt,

de skal være saftige og grønne,

v16 så de kan forkynde at JHVH er retskaffen,

min klippe, og der er ingen uret hos ham.



