!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Endnu ikke sket>!!
!!<Dato for denne version: 07.04.2021>!!

===Peters Første Brev, kapitel 2===

v20 For er det nogen ros at I udholder mishandling når I synder? Men hvis I udholder lidelse når I gør det gode – det finder nåde hos Gud.
v21 For det blev I kaldet til fordi også Kristus har lidt for jer og har efterladt jer et forbillede for at I skal følge i hans fodspor,
v22 han som ikke syndede, der blev heller ikke fundet bedrag i hans mund,
v23 han som ikke gav igen når han blev udskældt, ikke truede da han led, men overgav det til ham som dømmer retfærdigt,
v24 han som selv bar vore synder på sit legeme op på træet for at vi, døde fra vore synder, skal leve for retfærdigheden, han ved hvis sår I er blevet helbredt.
v25 For I var som vildfarne får, men er nu vendt om til jeres sjæles hyrde og tilsynsmand.
