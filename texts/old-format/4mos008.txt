!!<Modenhed: Delvis færdig>!!
!!<Oversættelse: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 07.07.2017>!!
===Fjerde Mosebog, kapitel 8===

==JHVH giver forordninger om lamperne.==

v1 JHVH sagde til Moses:
v2 >>Tal til Aron, og du skal sige til ham: >Når du sætter olielamperne op, skal de syv lamper lyse lige foran lysestagen.<<<
v3 Aron gjorde således: Han anbragte olielamper på forsiden af lysestagen  sådan som JHVH havde befalet Moses.
v4 Lysestagen var lavet således: Den var af udhamret guld, selv dens fod og dens blomster var af drevet arbejde. Moses havde lavet lysestagen efter det syn JHVH havde vist ham.
 
==Forordninger om levitternes renselse.==

v5 JHVH sagde til Moses:
v6 >>Udtag levitterne af israelitterne, og du skal rense dem.
v7 Således skal du gøre for at rense dem: Stænk renselsesvand på dem, og de skal skrabe hele deres legeme med en ragekniv og vaske deres tøj og rense sig.
v8 Så skal de tage en tyrekalv og afgrødeofferet dertil, mel blandet med olie, og du skal tage en anden tyrekalv til syndoffer.
v9 Du skal lade levitterne træde frem foran forsamlingsteltet, og du skal samle hele israelitternes forsamling.
v10 Du skal lade levitterne træde frem for JHVHs ansigt, og israelitterne skal lægge deres hænder på levitterne.
v11 Aron skal bringe levitterne som et svingningsoffer givet af israelitterne og gennemført for JHVHs ansigt, så de kan gøre arbejdet for JHVH.
v12 Levitterne skal lægge hænderne på tyrekalvenes hoveder, og gør så den ene til et syndoffer og den anden til et brændoffer for JHVH for at gøre soning for levitterne.
v13 Du skal stille levitterne foran Aron og hans sønner, og du skal indvie dem med et svingningsoffer for JHVH.
v14 Du skal udskille levitterne fra israelitterne, for levitterne skal være mine.
v15 Derefter skal levitterne komme og tjene ved forsamlingsteltet når du har renset dem og ladet dem indvie med et svingningsoffer.

==Levitterne skal tjene JHVH ved forsamlingsteltet i de førstefødtes sted.==

v16 For de er helt og fuldt givet til mig af israelitterne. Jeg har taget dem i stedet for enhver som åbner mors liv, for alle førstefødte af israelitterne.
v17 For alt det førstefødte hos israelitterne hører mig til, både af mennesker og af dyr. Den dag jeg slog alle førstefødte i Egypten, helligede jeg dem til mig selv.
v18 Jeg udtog levitterne i stedet for alle førstefødte blandt israelitterne.
v19 Jeg gav Aron og hans sønner levitterne som en gave af israelitterne, så de kan udføre israelitternes tjeneste ved forsamlingsteltet og skaffe soning for dem, for at der ikke skal komme en ulykke over israelitterne når de nærmer sig helligdommen.<<

==Levitterne renses.==

v20 Moses og Aron og hele israelitternes forsamling gjorde dette ved levitterne. Alt det JHVH havde befalet Moses om levitterne, gjorde israelitterne ved dem.
v21 Levitterne rensede sig fra synd og vaskede deres tøj, og Aron indviede dem med et svingningsoffer for JHVHs ansigt, og Aron skaffede soning for dem for at rense dem.
v22 Derefter kom levitterne for at udføre deres tjeneste ved forsamlingsteltet, for Arons og hans sønners ansigt. Det JHVH havde befalet Moses om levitterne, det gjorde de ved dem.

==Levitterne skal tjene fra de er 25 år, til de bliver 50 år.==

v23 JHVH sagde til Moses:
v24 >>Dette er hvad angår levitterne: Fra de er 25 år og derover, skal enhver af dem komme for at udføre arbejdet i forsamlingsteltets tjeneste.
v25 Men fra han er blevet 50 år, skal han trække sig tilbage fra tjenestens arbejde, og han skal ikke tjene længere.
v26 Dog må han tjene sine brødre ved forsamlingsteltet med at omhyggeligt at passe det der er at passe, men tjenesten skal han ikke udføre. Sådan skal du gøre med levitterne med det de har at passe.<<


