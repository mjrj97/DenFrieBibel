!!<Modenhed: Delvis færdig>!!
!!<Oversættelse: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 07.07.2017>!!

===Fjerde Mosebog, kapitel 3===

==Opremsning af Arons efterkommere.==

v1 Dette er Arons og Moses’ slægtshistorie den dag JHVH talte med Moses på Sinajs bjerg.
v2 Dette er navnene på Arons sønner: Nadab, den førstefødte, og Abihu, Eleazar og Itamar.
v3 Dette er navnene på Arons sønner, de som var salvede præster, som han havde valgt til{T: Ordret: >>hvis hænder han havde fyldt<<, det er et teknisk udtryk for at bemyndige nogen til offertjenesten, eller at indvie.} at gøre præstetjeneste.
v4 Men Nadab og Abihu døde for JHVHs ansigt da de førte fremmed ild frem for JHVHs ansigt i Sinajs ørken, og de havde ingen sønner, men Eleazar og Itamar gjorde præstetjeneste under deres fars Arons opsyn{T: Ordret: >>for … ansigt<<.}

==Aron får levitterne så de kan gøre tjeneste ved forsamlingsteltet.==

v5 JHVH sagde til Moses:
v6 >>Lad Levis stamme komme herhen, og du skal stille den for præsten Arons ansigt, og de skal tjene ham.
v7 De skal omhyggeligt passe på det som han og hele forsamlingen skal passe foran forsamlingsteltet for at udføre tjenesten i boligen.
v8 Og de skal passe alle forsamlingsteltets redskaber og det som israelitterne skal passe for at udføre tjenesten i boligen.
v9 Du skal give levitterne til Aron og hans sønner. Blandt israelitterne er de overgivet fuldt ud til ham.
v10 Men Aron og hans sønner skal du sætte til at passe deres præstetjeneste, men kommer nogen tæt på da skal han dø.<<

==Levitterne skal være JHVHs i de førstefødtes sted.==

v11 JHVH sagde til Moses:
v12 >>Se, jeg har udtaget levitterne blandt israelitterne i stedet for hver førstefødt som åbner mors liv blandt israelitterne, og levitterne skal høre mig til.
v13 For alle førstefødte hører mig til. Den dag jeg slog alle førstefødte i Egypten ihjel, helligede jeg mig alle førstefødte i Israel af mennesker og dyr. De skal høre mig til, jeg er JHVH.<<

==Efter JHVHs befaling tæller Moses levitterne.==

v14 JHVH talte til Moses i Sinajs ørken:
v15 >>Tæl levitterne efter deres fædrenehus, efter deres slægter. Alle af hankøn der er mere end en måned gamle, skal du tælle.<<
v16 Moses talte dem efter JHVHs ord, sådan som det var blevet ham befalet.

==Levitternes familier opregnes.==

v17 Dette var navnene på Levis børn: Gershon, Kehat og Merari.
v18 Dette var navnene på Gersons børn efter deres slægter: Libni og Shim’i.
v19 Kehats børn efter deres slægter: Amram, Jis’har, Hebron og Uzziel.
v20 Meraris børn efter deres slægter: Makli og Mushi. Dette er Levis slægter efter deres fædrenehus.

==Gershonitternes antal og embede.==

v21 Til Gershon hører libnitternes slægt og shim’itternes slægt. Dette er gershonitternes slægter.
v22 De mønstrede af dem efter optælling, alle af hankøn over en måned gamle, de mønstrede af dem var 7.500.
v23 Gershonitternes slægter skulle slå lejr bag boligen mod vest.
v24 Gershonitternes fædrenehus’ leder var Eljasaf, Laels søn.
v25 Det gershonitterne omhyggeligt skulle passe ved forsamlingsteltet, var selve boligen, dvs. teltet med dets teltduge, forhænget for forsamlingsteltets indgang,
v26 og dugene rundt om forgården og forhænget foran indgangen til forgården, som er rundt om boligen og omkring alteret, og bardunerne til det og alt arbejdet med det.

==Kehatitterne og deres opgaver.==

v27 Til Kehat hører amramitternes slægt og jis’haritternes slægt og hebronitternes slægt og uzzielitternes slægt. Dette er kehatitternes slægter.
v28 Antallet på alle af hankøn over en måned gamle var 8.600, som omhyggeligt skulle passe det der var at passe ved helligdommen.
v29 Kehatitternes slægter skulle slå lejr ved boligens sydside.
v30 Lederen over kehatitternes slægters fædrenehus var Elisafan, Uzziels søn.
v31 Det de skulle passe, var arken og bordet og lysestagen og altrene og helligdommens redskaber hvormed tjenesten udførtes, og forhænget og alt arbejdet med det.
v32 Men levitternes øverste leder var Eleazar, præsten Arons søn, som var sat over dem som omhyggeligt passede alt det der var at passe ved helligdommen.

==Meraritternes antal og opgaver.==

v33 Til Merari hører maklitternes slægt og mushitternes slægt. Dette er mararitternes slægter.
v34 De mønstrede af dem efter optælling, alle af hankøn over en måned gamle, var 6.200.
v35 Lederen over meraritternes slægters fædrenehuse var Suriel, Abikajils søn. De skulle slå lejr ved boligens nordside.
v36 Det meraritterne var udvalgt til at tage sig af, var boligens rammer og dens tværbjælker, stolper og fodstykker og alle redskaberne dertil og alt arbejdet med det
v37 og stolperne til forgården rundt om og deres fodstøtter, pløkke og barduner.

==Moses og Aron skal slå lejr lige uden for boligen. Levitternes antal.==

v38 Men de som skulle slå lejr lige foran boligen, lige uden for forsamlingsteltet mod øst, skulle være Moses og Aron og hans sønner som passer det der er at passe ved helligdommen, nemlig det israelitterne skulle passe, men kommer nogen fremmed nær da skal han dø.
v39 Alle de mønstrede levitter som Moses og Aron talte efter JHVHs ord, efter deres slægter, alle af hankøn over en måned gamle, var 22.000.

==De førstefødte af folket tælles, og antallet af dem der overstiger antallet af levitterne, indløses med penge.==

v40 JHVH sagde til Moses: >>Tæl alle førstefødte af hankøn blandt israelitterne fra en måned gamle og derover, og tag antallet på deres navne.
v41 Så skal du tage levitter til mig, JHVH, i stedet for alle førstefødte blandt israelitterne, og levitternes husdyr i stedet for alt det førstefødte blandt israelitternes husdyr.<<
v42 Moses talte, som JHVH havde befalet ham, alle førstefødte blandt israelitterne.
v43 Alle førstefødte af hankøn, efter antallet af navne, fra en måned gamle og derover, efter deres antal, var 22.273.
v44 JHVH sagde til Moses:
v45 >>Tag levitterne i stedet for alle førstefødte blandt israelitterne og levitternes husdyr i stedet for deres husdyr, og levitterne skal høre mig til: Jeg er JHVH.
v46 Men hvad angår de 273 af israelitterne, som skal løskøbes, som er flere end levitterne,
v47 da skal du tage fem sekel for hvert hoved, efter helligdommes sekel skal du tage dem, en sekel er tyve gera.
v48 Du skal give Aron og hans sønner pengene for dem der bliver løskøbt, dem, der er i overtal af dem.<<
v49 Så tog Moses løsepenge for dem der var flere end dem der blev løskøbt ved levitterne.
v50 Af israelitternes førstefødte tog han disse penge: 1.365 sekel efter helligdommens sekel.
v51 Moses gav Aron og hans sønner pengene for de løskøbte, efter JHVHs ord, sådan som JHVH havde befalet Moses.

