!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 60===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.} Al-shushan-edut.{T: Ordret må det betyde: >>på liljens vidnesbyrd<< eller: >>på liljen; et vidnesbyrd<<. Det er formodentlig en melodiangivelse, men meningen med det kendes ikke mere.}

Af David. Miktam.{T: Betydningen ukendt, evt. >>klenodie, gyldent smykke<< (af *ketem*: >>guld<<), eller >>uudslettelig<< af *kātam*: >>indpræge (på en stele)<<. I så fald skal denne og de øvrige salmer med denne overskrift (Sl 16; 56-59) fastholde en alvorlig situation i folkets erindring.} Til belæring.

v2 Dengang han førte krig mod Aram-Naharajim og Aram-Soba, og Joab kom tilbage og slog Edom i Saltdalen, tolv tusinde.

==Klage==
v3 Gud, du har forkastet os, du har nedbrudt os,

du blev vred; genrejs os!{E: Meningen her med verbet *tᵊšôvēv lānû* er omdiskuteret. Andre oversætter: >>vend tilbage til os<<.}

v4 Du har bragt landet{T: Det er usikkert om der her skal oversættes: >>jorden<<. I sammenhængen er der dog tale om Israels folk og derfor formodentlig også om dets land.} til at skælve, du har delt det,

læg dets brud, for det vakler!

v5 Du lod dit folk opleve{T: Ordret: >>se<<.} grusomhed,

du gav os vin at drikke så at vi tumlede.{T: Ordret: >>du gav os vin tummel at drikke<<.}

v6 Du har givet dem som frygter dig, et banner

at flygte til for buen. Sela{N: Sela}

v7 For at dine elskede må blive reddet,

så frels med din højre hånd, og svar os!{T: Konsonantteksten har >>os<<, mens masoreterne med vokalerne har forudsat >>mig<<. I sammenhængen er der tale om hele folket.}

==Guds løfte==
v8 Gud har talt i sin helligdom:{T: Kan også oversættes: >>hellighed<<.}

>>Jeg vil juble, jeg vil udstykke Sikem

og udmåle Sukkots dal.

v9 Mig tilhører Gilead, og mig tilhører Manasse,

og Efraim er mit hoveds hjelm,{T: Ordret: >>værn<<.}

Juda er min herskerstav.

v10 Moab er mit vaskefad,

på Edom vil jeg kaste min sandal,

over mig skal du bryde ud i jubel, Filistæa!<<{E: Mange oversættere vælger – med et par af de gamle oversættelser – at følge teksten i Sl 108,10: *ʕᵃlê-fᵊlešet ʔetrôʕāʕ*: >>jeg vil bryde ud i jubel/råbe i triumf over Filistæa!<<, frem for den masoretiske tekst her: *ʕālay pᵊlešet hitrōʕāʕî*}
 

==Klage og bøn==
v11 Hvem vil føre mig til en befæstet by?

Hvem har ledt mig{T: Mange følger Septuaginta og retter *nāḥanî* (>>har ledt mig<<) til: *janḥēnî*: >>vil/skal lede mig<<.} til Edom?

v12 Mon ikke du, Gud, har forkastet os?

og vil du, Gud, ikke drage ud med vore hære?

v13 Bring os hjælp mod en fjende,

for menneskers hjælp er værdiløs.

v14 Ved Guds hjælp vil vi vinde styrke,

og han skal træde vore fjender ned.


