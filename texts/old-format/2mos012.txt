!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Litterært tjek: Trine Tøndering>!!
!!<Dato for denne version: 22.04.2020>!!
===Anden Mosebog, kapitel 12===

== Forordning om påskelammet==
v1 JHVH talte til Moses og Aron i Egyptens land og sagde: 
v2 >>Denne måned skal for jer være måneders begyndelse,{T: Ordret: >>måneders hoved<<.} den skal for jer være den første blandt årets måneder. 
v3 Tal til hele Israels menighed og sig: >På den tiende i denne måned skal de tage sig hver et stykke småkvæg{T: Det hebraiske dækker både >>lam<< og >>kid<<.} til et fædrenehus, et stykke småkvæg for hvert hus.{T: Ordret: >>til huset<<.} 
v4 Men hvis husstanden{T: Grundbetydningen af det hebraiske *bayit* er: >>hus<<, men her betegner det nærmere >>hustanden<< eller >>familien<<.} er for lille til et stykke småkvæg, skal han og hans nærmeste nabo{T: Ordret: >>hans nabo, der er nærmest ved hans hus<<.} tage et efter antallet af personer; I skal regne til et stykke småkvæg efter hvad enhver kan spise. 
v5 Det skal være et lydefrit stykke småkvæg, et ét år gammelt handyr; I kan tage det fra fårene eller fra gederne. 
v6 Det skal være i forvaring hos jer til den fjortende dag i denne måned; og de skal slagte det, hele Israels menigheds forsamling, lige inden mørket falder på.{T: Ordret: >>mellem de to aftner<<. Det dækker formodentlig, at slagtningen skal finde sted mellem solnedgang og mørke. Jøderne har tolket det som tiden fra solnedgangens begyndelse omkring kl. 3 om eftermiddagen til dens afslutning.}
v7 De skal tage af blodet og komme det på de to dørstolper og på overliggeren i de huse i hvilke de spiser det.
v8 De skal spise kødet denne nat, stegt ved ild, og de skal spise usyrede brød og bitre urter til. 
v9 I må ikke spise noget af det råt eller kogt i vand, men derimod stegt ved ild, med dets hoved, med dets skanker og med dets indvolde.
v10 I må ikke levne noget af det til om morgenen; men det som levnes af det til om morgenen, skal I brænde op med ild.
v11 Og sådan skal I spise det: Jeres lænder ombundne, sandaler på jeres fødder og jeres stav i hånden. Og I skal spise det i al hast.{T: Ordret: >>i hastig flugt<<.} Det er påske{E: Det bagvedliggende verbum betyder: >>gå forbi<<, se v. 13.} for JHVH.
v12 Jeg vil gå igennem Egyptens land denne nat, og jeg vil dræbe hver førstefødt i Egyptens land, både menneske og kvæg, og over alle Egyptens guder vil jeg holde dom. Jeg er JHVH.
v13 Men blodet skal være jeres tegn på de huse hvor I er. Når jeg ser blodet, vil jeg gå forbi jer; og der skal ingen ødelæggende plage være blandt jer når jeg slår Egyptens land.

== Forordning om de usyrede brøds fest==
v14 Denne dag skal for jer være til ihukommelse, og I skal fejre den som højtid for JHVH; gennem jeres generationer skal I fejre den som eviggyldig forordning.
v15 Syv dage skal I spise usyrede brød, på den første dag skal I sørge for at fjerne surdej fra jeres huse; for enhver som spiser noget syrnet fra den første dag til den syvende dag, den sjæl skal udryddes af Israel.
v16 På den første dag skal I holde hellig forsamling, og på den syvende dag skal I holde hellig forsamling;{T: Ordret: >>På den første dag skal der være hellig forsamling og på den syvende dag hellig forsamling for jer<<.}  der må ikke gøres noget arbejde på dem, alene det som skal spise af hver person,{T: Ordret: >>sjæl<<.} kun det må tilberedes for jer.
v17 I skal overholde de usyrede brøds fest;{T: Ordret blot: >>de usyrede brød<<.} for netop denne dag førte jeg jeres hærskarer ud af Egyptens land. Så I skal holde denne dag gennem jeres generationer som en eviggyldig forordning.
V18 Fra den fjortende dag i den første måned{T: Ordret: >>I den første på den fjortende dag i måneden<<.} skal I om aftenen spise usyrede brød indtil om aftenen den enogtyvende dag i måneden.
v19 Syv dage må der ikke findes surdej i jeres huse, for enhver som spiser noget syret, den sjæl skal udryddes fra Israels menighed, hvad enten han er fremmed eller borger i landet.
v20 Intet syret må I spise, i alle jeres boliger skal I spise usyrede brød.<<<

==Forordning om blodet på dørstolperne==
v21 Så kaldte Moses på alle Israels ældste og sagde til dem: >>Gå ud{T: Der er usikkerhed om betydningen her af det hebraiske verbum *mišx*. Grundbetydningen er: >>trække<<. Her må det enten oversættes: >>gå ud<< eller evt. sammen med det følgende verbum: >>udtag til jer selv småkvæg …<<.} og tag til jer selv småkvæg til jeres familier og slagt påskelammet.
v22 I skal tage et bundt isop og dyppe det i blodet som er i skålen, og I skal stryge{T: Ordret: >>lade berøre<<.} noget af blodet som er i skålen, på overliggeren og på de to dørstolper. Ingen af jer må gå ud ad sit hus’ dør før om morgenen.
v23 JHVH vil gå igennem for at slå Egypten, men når han ser blodet på overliggeren og på de to dørstolper, så vil JHVH gå forbi døren og ikke lade ødelæggeren komme i jeres huse for at slå. 
v24 I skal overholde dette ord som en forordning for dig og for dine sønner til evig tid.
v25 Og det skal ske når I kommer til det land som JHVH vil give jer som han har sagt, da skal I tage vare på denne tjeneste.
v26 Og det skal ske, når jeres sønner siger til jer: >Hvad betyder denne tjeneste for jer?<
v27 Da skal I sige: >Det er påskeoffer for JHVH som gik forbi Israels børns huse i Egypten da han slog Egypten, men skånede vore huse.<<< Da bøjede folket sig og tilbad.
v28 Så gik Israels børn hen og gjorde det; som JHVH havde befalet Moses og Aron, sådan gjorde de.

==Drabet på de førstefødte og forberedelsen til udrejsen==
v29 Og det skete ved midnat: Da slog JHVH alle førstefødte i Egyptens land, fra den førstefødte hos Farao som sidder på sin trone, til den førstefødte hos fangen som sidder i fangehullet,{T: Ordret: >>i fangehullets hus<<.} og alt kvægets førstefødte. 
v30 Da stod Farao op samme nat og alle hans tjenere og hele Egypten, og der blev et stort skrig i Egypten, for der var ikke et hus hvor der ikke var en død.
v31 Da tilkaldte han{T: Et enkelt håndskrift har: >>Farao<<. Det fremgår af sammenhængen at der er tænkt på Farao.} Moses og Aron om natten og sagde: >>Stå op, gå ud fra mit folks midte, både I og Israels børn, {T: Ordret: >>sønner<<.} gå hen og tjen JHVH som I har sagt.
v32 Tag både jeres småkvæg og jeres hornkvæg som I har sagt, og gå! Men velsign også mig.<<
v33 Og egypterne{T: Ordret: >>Egypten<<.} trængte hårdt på folket for hurtigt at få dem sendt ud af landet, for de sagde: >>Vi dør alle.<<{T: Ordret: >>Vi er alle døde!<<}
v34 Så tog folket dejen, før den var syrnet i{T: Ordet >>i<< står ikke i den hebraiske tekst, men må være underforstået.} dejtruget, indsvøbt i deres kapper, på deres skuldre. 
v35 Og Israels børn{T: Ordret: >>sønner<<.} gjorde efter Moses’ ord og bad egypterne{T: Ordret: >>Egypten<<.} om ting af sølv og ting af guld og om klæder.
v36 Og JHVH havde ladet folket finde nåde for egypternes{T: Ordret: >>Egyptens<<.} øjne, så de lod dem få hvad de bad om, så de plyndrede Egypten.

==Udrejsen fra Egypten==
v37 Så brød Israels børn op fra Ramses{T: Det hebraiske navn er: *raʕmᵊsēs*.} mod Sukkot, omkring 600.000{T: Forståelsen af det hebraiske *ʔelef* er omdiskuteret. Det har tre grundbetydninger: >>tusind, okse, slægt/stamme<<. Her kunne det måske betegne >>slægt<<, men i senere talangivelser er det forudsat, at det her må betegne >>tusind<<.} mænd til fods foruden deres familier{T: Ordret blot: >>foruden små børn<<. Men i en del sammenhænge dækker det uden tvivl >>kvinder og børn / familier<<.}
v38 Også en stor, broget flok drog op sammen med dem, og småkvæg og hornkvæg, en meget stor mængde kvæg.
v39 De bagte af den dej som de tog med fra Egypten, usyrede brød, for den var ikke syrnet, de var jo blevet jaget ud af Egypten og kunne ikke tøve og havde heller ikke forberedt proviant.
v40 Israels børn havde boet i Egypten i 430 år.
v41 Og det skete, da de 430 år var til ende, på netop denne dag, da drog alle JHVHs hærskarer ud af Egyptens land.
v42 Det var en vågenat for JHVH som førte dem ud af Egyptens land. Sådan er denne nat for JHVH; en vågenat for alle Israels børn gennem deres generationer.

==Om deltagelse i påskemåltidet==
v43 JHVH sagde til Moses og Aron: >>Dette er forordningen om påskelammet:{T: Ordret blot: >>påsken<<.} Ingen fremmed må spise af det.
v44 Men enhver træl som hører nogen til{T: Grundtekstens: *ʕeved ʔîš* kan eventuelt også oversættes: >>mandlig træl (som er købt for penge)<<.} og som er købt for penge, må, når du får omskåret ham, spise af det.
v45 Ingen tilflytter eller daglejer skal spise af det.
v46 Det skal spises i et og samme{T: Ordret blot: >>i ét hus<<.} hus, du må ikke bringe noget af kødet ud udenfor huset; og I må ikke bryde et ben på det.
v47 Hele Israels menighed skal gøre det.{E: Meningen kan enten være at >>hele Israels menighed skal overholde det<< eller: >>hele Israels menighed skal deltage i det<<. Det afhænger af om *ʔēt* opfattes som objektmarkør eller præposition. Som præposition er dog ret usædvanlig at det skal oversættes: >>i<<.}
v48 Og hvis en fremmed bor hos dig og vil holde påske for JHVH, skal alt mandkøn hos ham omskæres, og så må han komme nær og holde den og være som en indfødt i landet; men ingen uomskåren må spise af det.
v49 Der skal være en og samme{T: Ordret: >>én<<.} lov for den indfødte og for den fremmede som bor blandt jer.<<
v50 Og alle Israels børn gjorde det; som JHVH havde befalet Moses og Aron, sådan gjorde de.
v51 Det skete netop på den dag at JHVH førte Israels børn ud af Egyptens land i deres hærskarer.

