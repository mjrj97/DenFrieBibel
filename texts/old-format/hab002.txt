!!<Modenhed: Delvis færdig>!!
!!<Oversættelse: Trine Tøndering>!!
!!<Eksegetisk bearbejdning: Christian Højgaard>!!
!!<Dato for denne version: 21.11.2017>!!

===Habakkuks Bog, kapitel 2===

==Guds svar==

v1 Jeg vil stå på min post;

jeg vil stille mig i tårnet{E: Eller fæstningen.} og spejde for at se hvad han vil sige til mig,

og hvad jeg skal svare på min klage.{E: Den syriske tekst (Peshitta) har >>hvad han vil svare på min klage<<, hvilket følges af mange kommentarer og oversættelser, heriblandt DO92.}

v2 JHVH svarede mig:

>>Skriv synet ned, og gør det tydeligt på tavlerne

for at den som læser det, hurtigt kan læse det.<<

v3 For der er stadig et syn om en fastsat tid;{E: Verset kan oversættes på forskellige måder, afhængig af om man forstår *ʕôd* som >>stadig<<, dvs. der er et endnu et syn, eller som >>først<<, dvs. synet kommer først på et bestemt tidspunkt eller gælder først på et bestemt tidspunkt.}

det vidner om opfyldelsen{E: Ordret >>enden<<.} og lyver ikke.

Hvis det er forsinket, så vent på det,

for det skal virkelig komme; det skal ikke udeblive.

v4 Se, hans,{T: Måske kaldæerkongen.} sjæl er opblæst og ikke retsindig,

men den retfærdige skal leve ved sin tro.

==Veråb over kaldæerkongen==

v5 Ja sandelig, vinen er en bedrager;

en hovmodig mand kan ikke bestå.

Han der ligesom dødsriget opspiler sit svælg,

han er som døden og mættes ikke.

Han samlede alle folkeslag til sig; han indsamlede alle folkene.

v6 Mon ikke alle disse vil komme frem imod ham med ordsprog, hån og gådetaler om ham?

Så man siger: >>Ve ham som dynger sammen hvad der ikke er hans

- hvor længe skal det vare? –

Og ham som tynger sig selv med gældsbeviser!<<

v7 Mon ikke dine udlånere pludselig står frem?

Mon ikke de som får dig til at ryste, vågner op,

så du bliver deres bytte?

v8 For du har udplyndret mange folkefærd.

Alle de resterende af folkene skal plyndre dig på grund af dine blodsudgydelser mod menneskeheden

og din vold mod landet,{E: Eller >>jorden<<.} mod byen og alle som bor i den.

***

v9 Ve ham som tilegner sig skamløs gevinst til sit hus

for at sætte sin rede højt oppe,

for at redde sig fra ulykkens hånd!

v10 Du har lagt planer om at udrydde mange folk til skam for dit eget hus,

og du syndede mod din egen sjæl.
v11 For stenen fra væggen skal råbe,

og bjælken fra træværket skal svare den.

***

v12 Ve ham som bygger en by med blod

og grundlægger en stad med uretfærdighed!

v13 Er dette{E: Nogle oversættelser oversætter *hnh* med >>se!<<, men det kan også oversættes som her med >>dette<<, 3. person pluralis femininum.} ikke fra Hærskarers JHVHv?

Folkene arbejder sig trætte for ting der går til i ild,{E: Ordret >>Folkene bliver trætte ved ild<<.}

og folkefærd udmatter sig for ingenting.

v14 For jorden skal fyldes med erkendelse af JHVHs herlighed,

som vandene dækker havet.

v15 Ve ham som giver sin næste en drik blandet med gift,{E: Ordret: >>din gift<< eller >>din vrede<<.}

og endda drikker ham fuld for at se på hans{E: Ordret >>deres<<.} nøgenhed!

v16 Du har mættet dig med skam i stedet for herlighed.

Så drik da også du, og vis dig uomskåret!

Bægeret i JHVHs højre hånd skal vende sig mod dig,

og skændsel skal være over din herlighed.

v17 For voldshandlingen mod Libanon{E: Ordret >>Libanons vold<<.} skal komme over dig,{E: Ordret: >>dække dig<<.}

og ligeledes tilintetgørelsen af kvæget som var skræmt;

på grund af din blodskyld mod mennesker og voldsfærd mod landet,{E: Eller >>jorden<<.} mod byen og alle som bor i den.

v18 Hvad gavn gør et afgudsbillede,

når{E: På hebraisk >>kî<< der ofte oversættes med >>for<< (kausalt).} dets håndværker har dannet det

- en metalstøbning, og en der lærer løgn?

For han som former dets billede, stoler på det,

når han laver stumme afguder.

***

v19 Ve ham som siger til en træklods: >>Vågn op!<<

Og til en døv sten: >>Vågn!<<

Skulle den kunne belære?

Se, den er overtrukket med guld og sølv,

og der er slet ingen ånd i den.{E: Eller: >>der er intet åndedræt i den<<.}

v20 Men JHVH er i sit hellige tempel.

Stille for ham,{E: Ordret >>hans ansigt<<.} hele jorden!

