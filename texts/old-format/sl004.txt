!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Christian Højgaard, Nicolai Winther-Nielsen>!!
!!<Litterært tjek: Trine Tøndering>!!
!!<Dato for denne version: 06.02.2017>!!


===Salme 4===

==Overskrift==
v1 Til korlederen{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.}. Med strengespil. En salme af David. 

==Nødråb==
v2 Når jeg råber, så svar mig,

min retfærdigheds Gud!

I trængslen befriede du mig{T: Ordret: >>skaffede du rum for mig<<.};

vær mig nådig, og hør min bøn!

==Henvendt til modstanderne==
v3 I menneskebørn{T: Ordret: >>mandssønner<<.}! Hvor længe skal min ære være til skændsel?

I elsker tomhed og søger løgn. Sela{N: Sela}

v4 Men I skal vide at JHVH har udvalgt{E: Verbet forekommer kun her og i 2 Mos 8,18; 9,4; 11,7; 33,16, hvor Israels udvælgelse og kald pointeres.} sig en der er from{E: Sætningen er omdiskuteret. Oftest foretager man små tekstrettelser så der kan oversættes: >>JHVH har vist sin underfulde troskab mod mig<<.};

JHVH hører, når jeg råber til ham.


v5 Bliv oprørte, men synd ikke{E: Meningen her med verbet *rigzû* (>>bliv oprørte<<, ordret: >>ryst<<) er omdiskuteret. Meningen er enten: >>Bliv vrede, (men synd ikke)<<. I det tilfælde er vreden rettet mod salmisten. Eller: >>Skælv (for Gud) (og synd ikke)<<.}!

Tænk efter{T: Ordret: >>tal i jeres hjerte<<.} på jeres leje, og vær stille! Sela

v6 Bring retfærdigheds ofre{T: Ofre der bringer retfærdighed fordi de er bragt af et menneske der længes efter Guds retfærdighed.},

og stol på JHVH!

==Davids bøn og tillid til Gud==
v7 Mange siger: Hvem vil lade os opleve godt{T: I betydningen >>lykke<<.}?

Løft over os dit ansigts lys, JHVHv!

v8 Du gav glæde i mit hjerte,

større end den de havde da deres korn og deres most{T: Most er ugæret druesaft.} var i overflod.
 
v9 I fred vil jeg både lægge mig og sove,

for du, JHVHv! lader mig bo ene{E: Andre knytter ordet *lᵊvādād* til JHVH: >>for alene du, JHVHv, lader mig bo i tryghed<<.} i tryghed.
