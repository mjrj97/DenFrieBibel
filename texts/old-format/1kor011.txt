!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Endnu ikke sket>!!
!!<Litterært tjek: Endnu ikke sket>!!
!!<Dato for denne version: 09.10.2018>!!
=== Paulus' Første Brev til Korintherne, kapitel 11 ===

==Kvinderne skal have hovedet tildækket ved gudstjenesten, men ikke mændene, hvad der stemmer både med det forhold mellem mænd og kvinder, der blev bestemt ved skabelsen, og med de herskende sædvaner, 2-16. Apostelen kritiserer visse uskikke ved deres kærlighedsmåltider og formaner til den rette og værdige deltagelse i den hellige nadver; misbruges den, straffes det, 17-34.==



v2 Men jeg roser jer, fordi I husker mig i alt og holder fast ved overleveringerne, sådan som jeg har overleveret dem til jer.
v3 Men jeg vil, at I skal vide, at Kristus er enhver mands hoved; men manden er kvindens hoved; men Gud er Kristi hoved.
v4 Enhver Mand, der beder eller profeterer med tildækket hoved, bringer skam over sit hoved.
v5 Men enhver kvinde, der beder eller profeterer med utildækket hoved, beskæmmer sit hoved; for det er det samme, som om hun var klippet skaldet.
v6 For når en kvinde ikke dækker sig til, så lad hende også klippe sit hår af; men er det usømmeligt for en kvinde at blive klippet eller kronraget, så skal hun dække sig til.
v7 For en mand bør ikke dække sit hoved til, eftersom han er Guds billede og ære; men kvinden er mandens ære.
v8 Mand kommer jo ikke af kvinde, men kvinde af mand.
v9 Manden er jo heller ikke skabt for kvindens skyld, men kvinden for mandens skyld.
v10 Derfor bør kvinden have et ærbødighedstegn paa hovedet for englenes skyld.
v11 Dog er i Herren hverken kvinde uden mand eller mand uden kvinde noget.
v12 For ligesom kvinden er af manden, sådan er også manden ved kvinden; men alt sammen er det af Gud.
v13 Døm selv: Er det sømmeligt, at en kvinde beder til Gud med utildækket hoved?
v14 Lærer ikke også selve naturen jer, at når en mand går med langt hår, er det en vanære for ham,
v15 men når en kvinde bærer langt hår, er det en ære for hende; for det lange hår er givet hende som et slør.
v16 Men har nogen lyst til at strides om det, så er det ikke noget, vi har for vane, og Guds menigheder heller ikke.


v17 Men idet jeg giver følgende formaning, roser jeg ikke, at I kommer sammen, ikke til det bedre, men til det værre.
v18 For det første hører jeg nemlig, at der er splittelser iblandt jer, når I samles i kirke; og til dels tror jeg det.
v19 for der må endda være kliker iblandt jer, for at de prøvede kan blive åbenlyse iblandt jer.
v20 Når I så kommer sammen, er det ikke Herrens nadver, I spiser.
v21 For under spisningen tager hver og én sit eget måltid i forvejen, og den ene sulter, den anden drikker sig fuld.
v22 Har I da ikke huse til at spise og drikke i? Eller foragter I Guds menighed og gør dem til skamme, der ikke har noget? Hvad skal jeg sige jer? Skal jeg rose jer? I dette her roser jeg jer ikke.
v23 For jeg har modtaget fra Herren, hvad jeg også har overleveret jer: At Herren Jesus i den nat, da han blev forrådt, tog brød,
v24 takkede og brød det og sagde: >>Dette er mit legeme, der er for jer; gør dette til minde om mig!<<
v25 På samme måde tog han også bægeret efter aftensmåltidet og sagde: >>Dette bæger er den nye pagt i mit blod; gør dette, så tit som I drikker den, til minde om mig!<<
v26 For så tit, som I spiser dette brød og drikker bægeret, forkynder I Herrens død, indtil han kommer.
v27 Derfor, den, der spiser bødet eller drikker Herrens bæger uværdigt, pådrager sig skyld over for Herrens legeme og blod.
v28 Men hvert menneske må prøve sig selv, og sådan skal han spise af brødet og drikke af bægeret!
v29 For den, der spiser og drikker, spiser og drikker sig selv en dom til, når han ikke er opmærksom på legemet.{T: dvs. Herrens legeme.}
v30 Derfor er mange skrøbelige og syge iblandt jer, og en del sover hen.
v31 Men hvis vi bedømte os selv, blev vi ikke dømt.
v32 Men når vi dømmes, opdrages vi af Herren, for at vi ikke skal fordømmes sammen med verden.
v33 Derfor, mine brødre, når I kommer sammen til måltid, vent så på hinanden!
v34 Når nogen sulter, skal han spise hjemme, for at I ikke skal komme sammen til dom.{T: dvs. pådrage jer straf ved det.} Men det andet skal jeg give forskrifter for, når jeg kommer.



