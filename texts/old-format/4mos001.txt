!!<Modenhed: Delvis færdig>!!
!!<Oversættelse: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 07.07.2017>!!

===Fjerde Mosebog, kapitel 1===

==JHVH befaler Moses, Aron og stammelederne at tælle folket.==

v1 JHVH talte til Moses i Sinajs ørken i forsamlingsteltet på den første dag i den anden måned i det andet år efter de var gået ud af Egypten. Han sagde:
v2 >>Gennemfør en folketælling af hele israelitternes forsamling efter deres slægter, efter deres fædrenehuse, efter antallet af navne, alle af hankøn, hoved for hoved af dem,
v3 fra 20 år og opefter, enhver som kan drage i krig for Israel. I skal tælle dem efter deres hærafdelinger, du og Aron.
v4 Sammen med jer skal der være en mand fra hver stamme, en mand som er overhoved for sit fædrenehus.
v5 Dette er navnene på de mænd som skal hjælpe jer: Fra Ruben: Elisur, Shede’urs søn.
v6 Fra Simeon: Shelumiel, Surishaddajs søn.
v7 Fra Juda: Nakshon, Amminadabs søn.
v8 Fra Issakar: Netan’el, Suars søn.
v9 Fra Zebulon: Eliab, Helons søn.
v10 Fra Josefs sønner: Fra Efraim: Elishama, Ammihuds søn. Fra Manasse: Gamliel, Pedasurs søn.
v11 Fra Benjamin: Abidan, Gid’onis søn.
v12 Fra Dan: Akiezer, Ammishaddajs søn.
v13 Fra Aser: Pagiel, Okrans søn.
v14 Fra Gad: Eljasaf, De’uls søn.
v15 Fra Naftali: Akira, Enans søn.<<
v16 Disse var udvalgte af forsamlingen, ledere af deres fædrenestammer, overhoveder for Israels tusinder.

==Moses og Aron tæller hver stamme for sig.==

v17 Moses og Aron tog disse mænd, som er udtrykkeligt nævnt ved navn.
v18 De lod hele forsamlingen samles på den første dag i den anden måned, og de lod sig registrere, efter deres slægter, efter deres fædrenehus, efter antallet af navne, fra 20 år og opefter, hoved for hoved.
v19 Som JHVH havde befalet Moses, sådan talte han dem i Sinajs ørken.
v20 Israels førstefødte, Rubens efterkommere efter deres slægter, efter deres fædrenehus, efter antallet af navne, hoved for hoved, alle af hankøn fra 20 år og opefter, enhver som kunne drage i krig:
v21 De mønstrede af Rubens stamme var 46.500.
v22 Simeons efterkommere efter deres slægter, efter deres fædrenehus, de mønstrede af dem efter antallet af navne, hoved for hoved, alle af hankøn fra 20 år og opefter, enhver som kunne drage i krig:
v23 De mønstrede af Simeons stamme var 59.300.
v24 Gads efterkommere efter deres slægter, efter deres fædrenehus, efter antallet af navne, fra 20 år og opefter, enhver som kunne drage i krig:
v25 De mønstrede af Gads stamme var 45.650.
v26 Judas efterkommere efter deres slægter, efter deres fædrenehus, efter antallet af navne, fra 20 år og opefter, enhver som kunne drage i krig:
v27 De mønstrede af Judas stamme var 74.600.
v28 Issakars efterkommere efter deres slægter, efter deres fædrenehus, efter antallet af navne, fra 20 år og opefter, enhver som kunne drage i krig:
v29 De mønstrede af Issakars stamme var 54.400.
v30 Zebulons efterkommere efter deres slægter, efter deres fædrenehus, efter antallet af navne, fra 20 år og opefter, enhver som kunne drage i krig:
v31 De mønstrede af Zebulons stamme var 57.400.
v32 Josefs børn, nemlig Efraims efterkommere efter deres slægter, efter deres fædrenehus, efter antallet af navne, fra 20 år og opefter, enhver som kunne drage i krig:
v33 De mønstrede af Efraims stamme var 40.500.
v34 Manasses efterkommere efter deres slægter, efter deres fædrenehus, efter antallet af navne, fra 20 år og opefter, enhver som kunne drage i krig:
v35 De mønstrede af Manasses stamme var 32.200.
v36 Benjamins efterkommere efter deres slægter, efter deres fædrenehus, efter antallet af navne, fra 20 år og opefter, enhver som kunne drage i krig:
v37 De mønstrede af Benjamins stamme var 35.400.
v38 Dans efterkommere efter deres slægter, efter deres fædrenehus, efter antallet af navne, fra 20 år og opefter, enhver som kunne drage i krig:
v39 De mønstrede af Dans stamme var 62.700.
v40 Ashers efterkommere efter deres slægter, efter deres fædrenehus, efter antallet af navne, fra 20 år og opefter, enhver som kunne drage i krig:
v41 De mønstrede af Ashers stamme var 41.500.
v42 Naftalis efterkommere efter deres slægter efter deres fædrenehus, efter antallet af navne, fra 20 år og opefter, enhver som kunne drage i krig:
v43 De mønstrede af Naftalis stamme var 53.400.
v44 Dette er de mønstrede som Moses og Aron og hver af de tolv israelitiske ledere talte; hver mand var for sit fædrenehus.
v45 Og alle de som blev mønstret af israelitterne, efter deres fædrenehus, fra 20 år og opefter, enhver som kunne drage i krig for Israel,
v46 ja, alle de mønstrede var 603.550.

==Levitterne bliver ikke talt sammen med de andre. De skal tjene ved forsamlingsteltet, slå lejr omkring det, og de andre stammer uden om dem.==

v47 Men levitterne blev ikke talt sammen med dem efter deres fædres stamme.
v48 For JHVH sagde til Moses:
v49 >>Du skal ikke tælle Levis stamme, og ikke gøre mandtal over{T: Denne særlige vending bruges i slægtsforskning og gengiver det hebraiske >>deres hoved skal du ikke løfte op.<<} dem blandt israelitterne,
v50 men du skal sætte levitterne over vidnesbyrdets bolig og over alle redskaberne til det og over alt som hører dertil. De skal bære boligen og alle redskaberne til det, og de skal tjene ved det, og de skal slå lejr rundt om boligen.
v51 Og når boligen skal bryde op, skal levitterne tage den ned, men når boligen skal slå lejr, skal levitterne rejse boligen, og kommer nogen fremmed nær den, skal han dø.
v52 Og israelitterne skal slå lejr hver for sig, og hver ved sit banner, efter deres hærafdelinger.
v53 Men levitterne skal slå lejr rundt om vidnesbyrdets bolig for at der ikke skal komme vrede over israelitternes forsamling. Derfor skal levitterne omhyggeligt passe på det der er at passe på ved vidnesbyrdets bolig.<<
v54 Israelitterne gjorde det. Alt det som JHVH havde befalet Moses, gjorde de.


