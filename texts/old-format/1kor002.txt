!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Endnu ikke sket>!!
!!<Litterært tjek: Endnu ikke sket>!!
!!<Dato for denne version: 09.10.2018>!!
===Paulus' Første Brev til Korintherne, kapitel 2===

==Uden at bruge menneskelig visdom og overtalelse har Paulus med angst, men i Åndens kraft prædiket den korsfæstede Kristus for dem, 1-5. For de fuldkomne har han en visdom, der ikke er af denne verden, men er åbenbaret af Guds Ånd, der også lærer ham at tale rigtigt om det, 6-13. Kun det åndelige menneske har forudsætning for at modtage denne visdom, 14-16.==


v1 Og, brødre! da jeg kom til jer, kom jeg ikke og forkyndte Guds vidnesbyrd for jer med overlegen tale eller visdom;
v2 for jeg ville ikke vide af noget iblandt jer undtagen Jesus Kristus og ham{T: d. e. og det som korsfæstet, 1. Kor 1,23.} som korsfæstet;
v3 og jeg færdedes hos jer i svaghed og i frygt og megen bæven,
v4 og min tale og min prædiken var ikke med visdoms overtalende ord, men med Ånds og krafts overbevisning,
v5 for at jeres tro ikke skulle komme an på menneskers visdom, men på Guds kraft.


v6 Dog, visdom taler vi iblandt de fuldkomne, men det er en visdom, der ikke stammer fra denne verden, ikke heller fra denne verdens herskere, der bliver til intet;
v7 men vi taler visdom fra Gud, den hemmelige, den, der var skjult, som Gud før verdens begyndelse forudbestemte til herlighed for os,
v8 den, som ingen af denne verdens herskere har erkendt; for havde de erkendt den, havde de ikke korsfæstet herlighedens Herre;
v9 men, som der står skrevet: >>Hvad intet øje har set, og intet øre har hørt, og ikke er opstået i noget menneskes hjerte, men som Gud har tilrettelagt for dem, der elsker ham.<<
v10 Men Gud åbenbarede det for os ved Ånden; for Ånden ransager alle ting, også Guds dybder.
v11 For hvilket menneske ved, hvad der er i mennesket, undtagen menneskets ånd, der er i ham? Sådan har heller ingen erkendt, hvad der er i Gud, undtagen Guds Ånd.
v12 Men vi har ikke fået verdens ånd, men Ånden fra Gud, for at vi kan vide, hvad vi har fået givet af Gud;
v13 og dette taler vi også om, ikke med ord lært af menneskelig visdom, men med ord lært af Ånden, idet vi tolker åndelige ting med åndelige ord.


v14 Men det sjælelige{T: d. e. det uåndelige.} menneske tager ikke imod de ting, der hører Guds Ånd til; for de er en tåbelighed for ham, og han kan ikke erkende dem, de bedømmes nemlig åndeligt.
v15 Men den åndelige bedømmer alle ting, selv derimod bedømmes han ikke af nogen.
v16 For hvem har kendt Herrens sind, så han skulle kunne undervise ham? Men vi har Kristi sind.



