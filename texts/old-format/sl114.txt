!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 14.07.2017>!!

===Salme 114{T: Septuginta, der følges af en del oversættere, indleder salmen med et >>halleluja<<, der i den masoretiske tekst står som afslutning på Sl 113.}===

==Folkets genfødelse ved udgangen fra Egypten==
v1 Da Israel drog ud af Egypten,

Jakobs hus fra et folk, som havde et uforståeligt sprog,

v2 da blev Juda til hans helligdom,

Israel til hans herredømme.{T: Grundtekstens: *mamšlôtāʸw* (>>herredømme<<) er pluralis, men opfattes som regel som singulær som forudsat i Septuginta og andre gamle oversættelser. Pluralis skal måske understrege storheden i Guds herredømme.}

==Guds undere==
v3 Havet så og flygtede,

Jordan vendte om og løb baglæns,

v4 bjergene sprang som væddere,

høje som kid og lam.{T: Ordret: >>som småkvægs afkom<<.}

==Hvorfor?==
v5 Hvad er der med dig, du hav, siden du flygtede,

du, Jordan, siden du vendte om og løb baglæns,

v6 I bjerge, siden I hoppede som væddere,

I høje, som kid og lam?

==Herren er den mægtige==
v7 Skælv, du jord, for Herrens ansigt,

for Jakobs Guds ansigt,

v8 ham som forvandler klippen til en vanddam,

flint til et kildevæld!



