!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Claus Tøndering>!!
!!<Dato for denne version: 31.03.2021>!!

===Lukasevangeliet, kapitel 24===

==Jesus åbenbares for de to på vejen til Emmaus==

v13 Samme dag vandrede to af dem til en landsby som lå 60 stadier fra Jerusalem; den hed Emmaus.
v14 De talte sammen om alt det der var sket.
v15 Mens de talte sammen og diskuterede indbyrdes, kom Jesus selv hen og vandrede med dem.
v16 Men deres øjne blev holdt lukkede så de ikke kendte ham.
v17 Han sagde til dem: >>Hvad er det I taler med hinanden om mens I vandrer?<< De standsede bedrøvede,
v18 og en af dem, som hed Kleofas, sagde til ham: >>Er du alene fremmed i Jerusalem og ved ikke hvad der er sket der i disse dage?<<
v19 Han sagde til dem: >>Hvilket?<< De sagde til ham: >>Det med Jesus fra Nazaret som var en profet, mægtig i gerning og ord over for Gud og hele folket;
v20 og hvordan ypperstepræsterne og vores rådsherrer har overgivet ham til dødsdom og korsfæstet ham.
v21 Vi havde håbet at han var den som skulle forløse Israel. Men med alt dette er det i dag den tredje dag siden dette skete.
v22 Men også nogle af vores kvinder har forfærdet os, for de kom tidligt ud til graven,
v23 og da de ikke fandt hans legeme, kom de og sagde at de havde set et syn af engle der sagde at han lever.
v24 Nogle af vores egne gik ud til graven, og de fandt det sådan som kvinderne havde sagt; men ham så de ikke.<<
v25 Han sagde til dem: >>Åh, I uforstandige og sene i hjertet til at tro på alt det som profeterne har talt!
v26 Måtte Kristus ikke lide dette og gå ind til sin herlighed?<<
v27 Og idet han begyndte med Moses og alle profeterne, udlagde han for dem det som handlede om ham i alle skrifterne.
v28 De nærmede sig landsbyen de var på vej til; og han lod som om han ville gå videre.
v29 De bad ham indtrængende: >>Bliv hos os; for det er ved at være aften, og dagen er snart forbi.<< Og han gik ind for at blive hos dem.
v30 Da han havde sat sig{T: Ordret: >>lagt sig<<.} til bords med dem, tog han brødet, velsignede og brød det og gav dem det.
v31 Da blev deres øjne åbnet, og de kendte ham; og han blev usynlig for dem.
v32 Da sagde de til hinanden: >>Brændte vores hjerte ikke i os mens han talte til os på vejen og åbnede Skrifterne for os?<<
v33 I samme time stod de op og vendte tilbage til Jerusalem hvor de fandt de elleve og dem der var med dem, forsamlet,
v34 og disse sagde: >>Herren er virkelig opstået og set af Simon.<<
v35 Og de fortalte hvad der var sket på vejen, og hvordan de genkendte ham{T: Ordret: >>hvordan han blev kendt for dem<<.} da han brød brødet.
