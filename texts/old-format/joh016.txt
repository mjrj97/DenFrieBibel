!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Endnu ikke sket>!!
!!<Dato for denne version: 05.05.2021>!!

===Johannesevangeliet, kapitel 16===

v1 Dette har jeg talt til jer for at I ikke skal falde fra.
v2 De skal udelukke jer af synagogerne, ja, den tid skal komme hvor enhver som slår jer ihjel, skal mene at han dyrker Gud.
v3 Og det skal de gøre fordi de hverken kender Faderen eller mig.
v4 Men dette har jeg talt til jer for at I, når timen kommer, skal huske at jeg har sagt jer det; men dette sagde jeg ikke til jer fra begyndelsen af fordi jeg var hos jer.

v5 Men nu går jeg til ham som sendte mig, og ingen af jer spørger mig: >Hvor går du hen?<
v6 Men fordi jeg har sagt dette til jer, har sorgen fyldt jeres hjerte.
v7 Men jeg siger jer sandheden: Det er godt for jer at jeg går bort, for går jeg ikke bort, kommer Talsmanden ikke til jer; men går jeg bort, så vil jeg sende ham til jer.
v8 Og når han kommer, skal han overbevise verden om synd og om retfærdighed og om dom.
v9 Om synd: at{T: I stedet for >>at<< kan der i dette og de to næste vers oversættes: >>fordi<<.} de ikke tror på mig;
v10 om retfærdighed: at jeg går til Faderen, og I ser mig ikke længere;
v11 og om dom: at denne verdens fyrste er dømt.
v12 Jeg har endnu meget at sige jer; men I kan ikke bære det nu.
v13 Men når han, sandhedens Ånd, kommer, skal han vejlede jer i hele sandheden; for han skal ikke tale af sig selv, men hvad som helst han hører, skal han tale, og de kommende ting skal han forkynde jer.
v14 Han skal herliggøre mig; for han skal tage af mit og forkynde for jer.
v15 Alt, hvad Faderen har, er mit; derfor sagde jeg, at han skal tage af mit og forkynde for jer.

v16 Om en kort tid ser I mig ikke længere, og atter om en kort tid skal I se mig.<<
v17 Da sagde nogle af hans disciple til hinanden: >>Hvad er det han siger til os: Om en kort tid ser I mig ikke, og atter om en kort tid skal I se mig, og: Jeg går til Faderen?<<
v18 De sagde altså: >>Hvad er det han siger: Om en kort tid? Vi forstår ikke hvad han taler om.<<
v19 Jesus vidste at de ville spørge ham, og han sagde til dem: >>I spørger hinanden om det jeg sagde: Om en kort tid ser I mig ikke, og atter om en kort tid skal I se mig.
v20 Sandelig, sandelig, siger jeg jer: I skal græde og jamre,{T: Det græske ord bruges især om dødsklage.} men verden skal glæde sig; I skal sørge, men jeres sorg skal blive til glæde.
v21 Når kvinden skal føde, sørger hun fordi hendes time er kommet; men når hun har født barnet, husker hun ikke længere sin trængsel af glæde over at et menneske er født til verden.
v22 Også I sørger jo nu, men jeg skal se jer igen, og jeres hjerte skal glædes, og ingen skal tage jeres glæde fra jer.
v23 På den dag skal I ikke spørge mig om noget. Sandelig, sandelig, siger jeg jer: hvis I beder Faderen om noget, skal han give jer det i mit navn.
v24 Hidtil har I ikke bedt om noget i mit navn; bed, og I skal få for at jeres glæde må blive fuldkommen.
v25 Dette har jeg sagt til jer i lignelser; der kommer en tid hvor jeg ikke mere skal tale til jer i lignelser, men frit ud forkynde jer om Faderen.
v26 Den dag skal I bede i mit navn, og jeg siger ikke til jer at jeg vil bede Faderen for jer;
v27 for Faderen selv elsker jer fordi I har elsket mig og troet at jeg er udgået fra Gud.
v28 Jeg udgik fra Faderen og er kommen til verden; jeg forlader verden igen og går til Faderen.<<
