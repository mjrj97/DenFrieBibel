!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Christian Højgaard>!!
!!<Litterært tjek: Trine Tøndering>!!
!!<Dato for denne version: 06.10.2016>!!
===Salme 12===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledt af et verbum der betyder >>dirigere<<.} Al-ha-sheminit.{E: Ordret: >>på den ottende<<. Meningen er ukendt. Det er foreslået at der er tale om ottestrenget instrument eller stemmeleje der er en oktav dybere (bas).} Salme af David.

==Bøn om hjælp==
v2 Frels, JHVHv! for det er ude med den fromme,

for troskab er forsvundet fra mennesker.{T: Ordret: >>Adams børn/menneskes børn<<.}

v3 De taler løgn, hver og en,{T: Ordret >>en mand med sin næste<<.}

med smigrende læber, med et tvedelt hjerte{T: Ordret: >>med hjerte og hjerte<<.} taler de.

v4 Gid JHVH ville udrydde alle smigrende læber,

den tunge der taler store ord,

v5 dem som siger: >>Med vor tunge skal vi vinde styrke,

vore læber er med os, hvem er herre over os?<<

==Guds løfte om hjælp==
v6 >>På grund af de hjælpeløses undertrykkelse

og de fattiges jamren

vil jeg nu rejse mig,<< siger JHVH,

>>jeg vil sætte i frelse den, som længes derefter.<<{E: Oversættelsen er usikker. Andre oversætter: >>den man blæser ad<< dvs. den foragtede, eller: >>den forfulgte<<.}

==Lovprisning af Guds ord==
v7 JHVHs ord er rene ord,

sølv der er smeltet i diglen i jorden,{E: Betydningen af udtrykket *baʕᵃlîl lāʔāreṣ* (>>diglen i jorden<<) er usikkert. Andre oversætter: >>sølv der i værkstedet er smeltet ned til (mennesker på) jorden<<.}

lutret syv gange.
 
v8 Du, JHVHv! du vil beskytte dem,

du vil bevare os imod denne slægt til evig tid,

v9 mens ugudelige vandrer omkring,

så længe usselhed ophøjes blandt mennesker.{T: Ordret: >>Adams børn/menneskes børn<<.}
