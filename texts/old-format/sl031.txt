!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 06.03.2016>!!

===Salme 31===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<}

Salme af David.

==Klage og bøn om hjælp==
v2 Hos dig, JHVHv, har jeg søgt tilflugt,

lad mig aldrig i evighed blive til skamme,

udfri mig i din retfærdighed.

v3 Bøj dit øre til mig,

red mig i hast,

vær mig en klippefæstning,

en befæstet borg til at frelse mig.

v4 For du er min klippe og min borg,

og led mig og før mig for dit navns skyld.

v5 Befri mig fra det net

som de har udlagt skjult for mig,

for du er min fæstning.

v6 I din hånd betror jeg min ånd,

du forløser{E: Perfektum må her forstås som det, der er digterens erfaring og derfor også hans tillid. Sætningen kan dog også oversættes: >>du har forløst mig<<} mig, JHVHv, du trofaste{T: Kan også oversættes: >>sandheds/sande<<} Gud!

==Tillid til Gud==
v7 Jeg har hadet dem som dyrker falske guder,{E: I den hebraiske tekst ligger at de der tilbeder de falske guder, bedrages ved gudernes tomhed}

men jeg har stolet på JHVH.

v8 Jeg vil juble og glæde mig over din nåde{N: nåde},

du, som har set min hjælpeløshed,

du tog dig af min sjæls trængsel.

v9 Du overgav mig ikke i fjendens hånd,

du satte mine fødder på åbent land.

==Klage==
v10 Vær mig nådig, JHVHv, for jeg er i nød,

hentæret af sorg er mit øje,

min sjæl og min krop.

v11 For mit liv er svundet hen i kval

og mine år i suk.

Min kraft er nedbrudt ved min skyld,{E: Til dels med støtte i gamle oversættelser retter mange *baʕᵃwōnî* (>>ved min skyld<<) til *bᵊʕōnjî*: >>i min nød<<. Selv om syndsbekendelse ikke er fremtrædende i salmen, kan den godt have haft sin plads i den, idet Guds trofasthed derved bliver understreget endnu stærkere som tillidens fundament}

og mine knogler er indtørrede.

v12 For alle mine fjender er jeg blevet til spot,

og det i rigt mål for mine naboer

og til skræk for mine bekendte,

de som så mig udenfor, flygtede fra mig.

v13 Jeg blev glemt, ude af hjerte som en død,

jeg var som et ødelagt kar.

v14 For jeg hørte manges bagtalelse,

der var rædsel rundt omkring,

idet de rådslog sammen mod mig,

tænkte de på at tage livet af mig.

==Ny tillidserklæring og bøn==
v15 Men jeg har stolet på dig, JHVHv!

Jeg sagde: Du er min Gud.

v16 Mine tider{T: Dvs. livsløb og fremtid} er i din hånd.

Red mig fra mine fjenders hånd og fra mine forfølgere!

v17 Lad dit ansigt lyse over din tjener,

frels mig ved din nåde{N: nåde}.

v18 JHVHv, lad mig ikke blive til skamme,

for jeg har kaldt på dig.

Lad de ugudelige blive til skamme,

lad dem tie i dødsriget.{T: Ordret: >>tie til dødsriget<<. Meningen er enten som i oversættelsen her, eller at de skal fare stumme ned i dødriget}

v19 Lad de falske læber blive stumme,

dem som taler frækt mod en retfærdig

med hovmod og foragt.

==Tak og lovprisning==
v20 Hvor stor er din godhed

som du har gemt til dem der frygter dig,

som du har vist mod dem der søger tilflugt hos dig,

over for menneskets børn.

v21 Du vil skjule dem i dit ansigts skjul{T: Dvs. >>i din nærhed og omsorg<<}

for menneskers sammensværgelser,{T: Der er usikkerhed om betydningen af ordet *rōxes* (>>sammensværgelse<<) der kun findes denne ene gang i GT. Andre oversætter: >>overgreb<<, >>bande<<}

du vil gemme dem i en hytte

for tungers kiv.
 
v22 Lovet være JHVH!

For han har på underfuld vis vist sin nåde imod mig

i en belejret{T: Det er omdiskuteret om *māṣôr* betyder >>belejret<< eller >>befæstet<<} by.

v23 Men jeg – jeg sagde i min angst:

>>Jeg er udryddet fra dine øjne<<.

Men du hørte alligevel min tryglende røst,

da jeg råbte til dig om hjælp.

v24 Elsk JHVH, alle hans fromme!

Herren beskytter trofaste,

men gengælder til overmål den som er hovmodig.{T: Ordret >>udøver hovmod<<}

v25 Vær stærke, og styrk jeres hjerte,

alle I som venter på JHVH!


