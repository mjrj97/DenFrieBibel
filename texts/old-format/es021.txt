!!<Modenhed: Færdig>!!
!!<Oversættelse: Svend Erik Petersen>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Trine Tøndering>!!
!!<Dato for denne version: 13.04.2023>!!

===Esajas, kapitel 21===

==Ord mod Babylonien==
v1 Udsagn om ørkenen ved havet{T: Dvs. Babylon, v 9}. 

Ligesom hvirvelvinde farer forbi i Sydlandet,{T: Ordret: >>i Negev<<.} 

kommer det fra ørkenen, 

fra det forfærdelige land.

v2 Et hårdt syn er forkyndt mig: 

Den troløse handler troløst, 

og voldsmanden øver vold. 

Drag op, Elam! 

Belejr, Medien! 

Ethvert af hendes suk gør jeg ende på.

v3 Derfor er mine lænder fulde af krampesmerter, 

veer er kommet over mig 

som en fødendes veer; 

jeg vrider mig så jeg ikke kan høre, 

jeg er forfærdet så jeg ikke kan se.

v4 Mit hjerte er faret vild, 

gru har overvældet mig, 

skumringen jeg længtes efter, 

er blevet gjort til rædsel for mig.

v5 Man dækker bordet, 

man breder tæppet ud,{T: Tidligere oversat: >>vagten holder vagt<<. Der er tale om to ensskrevne verber og deraf afledte substantiver.} 

man spiser, man drikker. 

>>Rejs jer, ledere, 

salv skjold!<<

***

v6 For sådan har JHVH sagt til mig: 

>>Gå, sæt vagtposten ud, 

som skal melde, hvad han ser!

v7 Og ser han en stridsvogn, 

med et par heste for,{T: Kan også oversættes: >>med et par ryttere<<.} 

æselryttere,{T: Kan også oversættes: >>vogn trukket af æsel<<.} 

kamelryttere,{T: Kan også oversættes: >>vogn trukket af kamel<<.} 

så skal han lytte opmærksomt, 

meget opmærksomt.<<

v8 Og han skal råbe som en løve:{E: Ofte går man ud fra at *ʔaryēʰ* (>>løve<<) må være en skrivefejl for: *harōʔeʰ*: >>udkigsmand<<. Det har dog ingen støtte i manuskripterne.} 

>>På vagt, Herre, 

står jeg 

altid om dagen, 

og på min vagtpost

står jeg 

hver nat.<<

v9 Og se, da kom der 

en vogn med en mand, 

med et par heste for.{T: Kan også oversættes: >>med et par ryttere<<.}

Han erklærede: >>Faldet,

Babylon er faldet, 

og dens gudebilleder 

er knust til jorden!<<

v10 Du, min tærskede,{T: Dvs. det mishandlede jødiske folk.} 

og søn af min tærskeplads! 

Det jeg har hørt fra Hærskarers HERRE{N: Hærskarers}, 

Israels Gud, 

har jeg meddelt jer.

==Ord mod Edom==
v11 Udsagn om Duma.{T: Dvs. Edom. Jer 49,7} 

Der er en der råber til mig fra Se’ir: 

>>Vægter, hvad er der tilbage af natten? 

Vægter, hvad er der tilbage af natten?<<

v12 Vægteren siger: 

>>Der kommer morgen, 

men også nat. 

Vil I spørge, så spørg! 

Vend tilbage, kom!<<

==Ord mod dem på steppen==
v13 Udsagn om dem på steppen.{T: Kan også oversættes: >> i Arabien<<.} 

I buskadset, på steppen skal I overnatte, 

I, dedanitters karavaner!

v14 Til en tørstig 

skal I bringe vand; 

I der bor i Themas land, 

gå en flygtning i møde med det brød han har brug for.{T: Ordret: >>med hans brød<<.}

v15 For de flygtede for sværd, 

for et draget sværd, 

og for en spændt bue 

og for en krigs voldsomhed.{T: Ordret: >>tunghed<<.}

v16 For sådan sagde JHVH til mig: >>Indenfor et år, som en daglejers år, skal det være forbi med al Kedars herlighed.
v17 Og resttallet af buer som Kedars tapre sønner har tilbage, skal være ringe.<< For JHVH, Israels Gud, har sagt det.


