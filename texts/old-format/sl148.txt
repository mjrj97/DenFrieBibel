!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Dato for denne version: 28.04.2017>!!

===Salme 148===

==Lovpris JHVH fra himlen==
v1 Halleluja!

Lovpris JHVH fra himlen,

lovpris ham i det høje!

v2 Lovpris ham, alle hans engle,

lovpris ham, hele hans hærskare!{E: Konsonantteksten forudsætter singularis (>>hele hans hærskare<<), men masoreternes vokalisering peger på pluralis: >>alle hans hærskarer<<.}

v3 Lovpris ham, sol og måne,

lovpris ham, alle lysets stjerner!

v4 Lovpris ham, himlenes himmel,

og I vande som er over himlen!

v5 De skal lovprise JHVHs navn,

for han befalede, og de blev skabt.

v6 Og han har stillet dem hen for altid, for evigt,

han gav en lov, og den skal ikke ophæves.{E: Mange oversættere retter: *yaʕᵃvôr* (>>ophæves<<, ordret: >>gå forbi<<) til pluralis: *yaʕᵃvrû*, så oversættelsen bliver: >>(han gav en lov/grænse) de (ikke) må overskride<<.}

==Lovpris JHVH fra jorden==
v7 Lovpris JHVH fra jorden,

I søuhyrer og alle dyb,

v8 ild og hagl, sne og røg

stormvind som udfører hans ord,

v9 I bjerge og alle høje,

frugttræer og alle cedertræer,

v10 vildtet og alt kvæg,

krybdyr og vingede fugle!

v11 Jordens konger og alle folk,

fyrster og alle jordens dommere,

v12 unge mænd og også piger,{T: Kan også oversættes: >>jomfruer<<.}

gamle med unge:

v13 De skal lovprise JHVHs navn,

for hans navn alene er ophøjet,

hans højhed{T: Kan også oversættes: >>majestæt<<.} er over jorden og himlen.

v14 Han har løftet et horn for sit folk,

han der er en lovsang for alle sine fromme,

for Israels børn, det folk der står ham nær.{E: Ordret: >>hans nærheds folk<< eller: >>folk af den der står ham nær<<. Mange ændrer dog vokaliseringen af: *qᵊrōvô* (>>den der står ham nær/hans nærhed<<) til: *qᵊrōvāʸw*: >>dem der står ham nær<<.}

Halleluja!



