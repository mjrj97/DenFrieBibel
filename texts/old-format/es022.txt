!!<Modenhed: Færdig>!!
!!<Oversættelse: Svend Erik Petersen>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Trine Tøndering>!!
!!<Dato for denne version: 13.04.2023>!!
===Esajas, kapitel 22===

==Ord mod Jerusalem==
v1 Udsagn om Synernes Dal.{T: Dvs. Jerusalem, hvor profeterne havde mange syner.}

Hvad er der dog med dig, siden du med alle dine er gået op på tagene?

v2 Så fuld af råb, 

du støjende by, 

du jublende stad! 

Dine dræbte er ikke dræbt med sværd 

og ikke døde i krig.

v3 Alle dine ledere er flygtet sammen, 

uden bue er de fanget; 

alle der befandt sig hos dig, 

er fanget sammen, 

de var flygtet langt bort.

v4 Derfor sagde jeg: >>Vend blikket fra mig, 

jeg må græde bittert;{T: Ordret: >>jeg må være bitter i min gråd<<.} 

træng ikke ind på mig for at trøste mig 

over ødelæggelsen af mit folks datter.<<

v5 For en dag med bestyrtelse og nedtrampning og forvirring

er det for Herren, Hærskarers HERRE{N: Hærskarers} i Synernes Dal, 

man bryder{E: Oversættelsen af *mᵊqarqar* (>>bryder ned<<) er usikker og omdiskuteret. Andre oversætter: >>laver spektakel<<, atter andre: >>udgraver en brønd<<.} mur{T: Oversættelsen af det hebraiske *qir* er usikker og omdiskuteret. Andre oversætter: >>larm<<.} ned, og der er skrig rettet hen mod bjerget.

v6 Og Elam tog kogger op, 

med bemandet{E: Oversættelsen er usikker og omdiskuteret. Man vælger ofte at rette *ʔādām* til: *ʔᵃrām* : >>Aram<<. Oversættelsen af denne linje bliver da: >>Aram med vogn, ryttere<<.} vogn, ryttere, 

og Kir tog dækket af sit skjold.


v7 Og det skete at dine udvalgte dale blev fulde af vogne, 

og rytterne tog opstilling mod porten.

v8 Han afdækkede Judas værn, 

og på den dag så du hen 

til Skovhusets våben.

v9 Og revnerne i Davidsbyens mur så I, de var mange,

og I samlede den nederste dams vand.

v10 I talte Jerusalems huse 

og nedbrød husene for at befæste muren.

v11 I anlagde et reservoir mellem de to mure 

til vandet fra den gamle dam, 

men I så ikke op til ham der havde gjort det; 

ham der havde planlagt det for lang tid siden, så I ikke efter.

***

v12 Herren, Hærskarers HERRE,{N: Hærskarers} kaldte den dag 

til gråd og til klage 

og til at klippe sig skaldet og til at binde sæk om sig.

v13 Men se, der er fryd og glæde, 

man dræber okse og slagter får, 

man spiser kød og drikker vin: 

>>Lad os spise og drikke,{T: Ordret blot: >>at spise og at drikke<<. Men i sammenhængen opfattes det oftest som opfordring.} for i morgen skal vi dø!<<

v14 Men Hærskarers HERRE{N: Hærskarers} åbenbarede sig for mine ører: 

>>Denne synd kan ikke sones for jer, før I dør!<< 

siger Herren Hærskarers HERRE.{N: Hærskarers}

==Ord mod forvalteren Shebna==

v15 Så sagde Herren, Hærskarers HERRE:{N: Hærskarers} 

>>Gå hen til denne forvalter, til Shebna, der er sat over huset, og sig til ham:{E: Ordene >>og sig til ham<< står ikke i den hebraiske tekst, men er underforstået.}

v16 Hvad har du her, og hvem har du her, 

siden du har hugget en grav ud til dig her? 

Som en der får hugget sin grav ud højt oppe, 

som en der får en bolig udhulet til sig i klippen!

v17 Se, JHVH vil slynge dig væk, 

et langt kast, du mand, 

og tager et fast greb i dig!

v18 Han skal fuldstændig krølle dig sammen til en sammenfiltret bylt, 

en bold hen til et vidtstrakt land; 

dér skal du dø, 

og dér skal din æres vogne 

være en skændsel for din herres hus!

v19 Og jeg støder dig ned fra din stilling, 

og han {T: Sandsynligvis kong Hizkija} vil styrte dig ned fra dit embede,

v20 Og det skal ske på den dag, da vil jeg kalde på min tjener, på Eljakim, Hilkijas søn.
v21 Og jeg vil klæde ham i din kjortel og binde dit bælte om ham og give din myndighed i hans hånd; og han skal være en far for Jerusalems indbyggere og for Judas hus.
v22 Og jeg vil lægge nøglen til Davids hus på hans skulder, 

og hvad han lukker op, kan ingen lukke i, 

og hvad han lukker i, kan ingen lukke op.

v23 Og jeg vil slå ham i som en nagle på et fast sted, 

så han bliver en ærestrone for sin fars hus.

v24 Og de skal hænge på ham al hans fars hus’ herlighed, de høje og de lave efterkommere,{T: Oversættelsen her usikker. Andre oversætter: >>de ædle og de vilde skud<< eller: >>kvistene og bladene<<.} alle de små kar, både skålene og alle krukkerne.<<

v25 >>På den dag,<< lyder Hærskarers HERRES{N: Hærskarers} udsagn, >>skal den nagle  der sad på et fast sted, vige, og den skal brækkes af og falde ned, og det der hang på den, skal udslettes, for JHVH har talt.<<


