!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 83===

==Overskrift==
v1 En sang. Salme af Asaf.

==Klage==
v2 Gud, giv dig ingen ro,

vær ikke tavs og hold dig ikke stille, Gud!

v3 For se, dine fjender larmer,

og de der hader dig, har løftet hoved.

v4 Mod dit folk planlægger de listigt anslag,

og de rådslår imod dem som skjuler sig hos dig.

v5 De har sagt: >>Kom og lad os udslette dem, så de ikke mere er et folk,

så Israels navn ikke mere huskes.<<

v6 For de har rådslået i hjertet med hinanden,

de vil slutte en pagt imod dig:

v7 Edoms telte og ismaelitterne,

Moab og hagritter,

v8 Gebal og Ammon og Amalek,

Filistæa sammen med Tyrus’ indbyggere.

v9 Assur har også sluttet sig til dem,

de er blevet Lots børns støtte.{T: Ordret: >>arm<<.} Sela{N: Sela}

==Bøn om hjælp==
v10 Gør med dem som med Midjan,

som med Sisera, som med Jabin ved Kishons bæk,

v11 de blev tilintetgjort ved En-Dor,

blev til gødning for jorden.

v12 Lad det gå dem, deres fyrster, som Oreb og som Ze’eb,

og alle deres ledere som Zeba og som Salmunna,

v13 som sagde: >>Vi indtager

Guds græsgange.<<

v14 Min Gud, lad dem være som en hvirvelvind,{E: *galgal* betegner noget der kører rundt. >>vognhjul/hvirvelvind<<. Her oversættes det dog ofte: >>kugletidsler<<.}

som strå for vinden.

v15 Som en ild, der antænder en skov,

og som en flamme, der antænder bjerge,

v16 sådan skal du forfølge med din storm

og forfærde dem med din orkan!

v17 Fyld deres ansigt med skam,

så de søger dit navn, JHVHv!

v18 Lad dem beskæmmes og forfærdes for evigt,{T: Kan eventuelt oversættes: >>uafbrudt<<.}

og lad dem blive til skamme og gå til grunde,

v19 så de forstår at du, hvis navn er JHVH, du alene

er den Højeste over hele jorden.


