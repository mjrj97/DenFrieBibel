!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 28.02.2022>!!

===Salme 38===

==Overskrift==
v1 Salme af David.

Le-hazkir.{E: Betydningen er uvis; umiddelbart betyder det: >>Til at bringe i erindring<<. Meningen kan være at man med denne bøn kan minde Gud om sine lidelser og om hans nåde. I nogle oversættelser kan man finde oversættelsen >>Til duftofferet<<, idet salmen i eftereksilsk tid (efter 539 f.Kr.) blev bedt sammen med duftofferet (3 Mos 2,2.9.16; 24,7)}

==Indledende bønneråb==
v2 JHVHv, straf mig ikke i din vrede

og tugt mig ikke i din harme!

==Bøn om tilgivelse og helbredelse==
v3 For dine pile sidder dybt i mig,

og din hånd kommer ned på mig.{E: Mange retter verbet *wattinḥat* (>>kommer ned på<<) til: *wattixbad*: >>og (din hånd) hviler tungt (på mig)<<}

v4 Der er intet sundt i mit kød på grund af din vrede,

der er ingen fred i mine knogler på grund af min synd.

v5 For min skyld er vokset mig over hovedet,

som en tung byrde der er blevet for tung for mig.

v6 Mine sår stank, de væskede

på grund af min tåbelighed.

v7 Jeg var kroget, jeg var dybt nedbøjet,

hele dagen gik jeg klædt i sørgedragt.

v8 For mine lænder er fulde af brændende bylder,

og der er intet sundt ved mit kød.

v9 Jeg blev lammet og sønderknust, ja meget,

jeg skreg ud af mit hjertes uro.

v10 Herre, al min længsel ligger foran dig,

og mit suk er ikke skjult for dig.

v11 Mit hjerte slog heftigt, min kraft forlod mig,

og mine øjnes lys - endog det er ikke hos mig.

==Bøn om tilgivelse og fællesskab==
v12 Mine venner og mine frænder holder sig på afstand af min lidelse,

og mine nærmeste stod langt borte.

v13 Og de som stræber efter mit liv,{T: Ordret: >>sjæl<<} satte snarer,

og de som søger min ulykke, drøftede ødelæggelse,

og hele dagen tænkte de på svig.

v14 Men jeg er som en døv der ikke kan høre,

og som en stum der ikke åbner sin mund.

v15 Jeg er som en mand der ikke hører,

og som ingen gensvar har i sin mund.

v16 For på dig, JHVHv, har jeg ventet,

du vil svare, min Herre, min Gud!

v17 For jeg sagde: Lad dem ikke glæde sig over mig,

de som var hovmodige over for mig da min fod vaklede.

v18 For jeg er nær ved at snuble,

og min smerte står altid foran mig.

v19 For jeg må bekende min skyld,

jeg er foruroliget over min synd.

v20 Men mine levende{T: De fleste oversættere ændrer *ḥayyîm* (>>levende<<) til *ḥinnām*: >>uden grund<<. Det begrundes dels med parallelismen med næste linje, og dels med at det giver bedre mening i sammenhængen} fjender er stærke,

og talrige er de som hader mig uden grund.

v21 Og de som gengælder godt med ondt{T: Ordret: >>gengælder med ondt for godt<<},

de bekriger mig fordi jeg stræber efter det gode.

==Afsluttende bøn==
v22 Forlad mig ikke, JHVHv!

Min Gud, vær ikke fjernt fra mig!

v23 Skynd dig at hjælpe mig,

Herre, min frelse!


