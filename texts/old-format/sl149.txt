!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Dato for denne version: 28.04.2017>!!

===Salme 149===

==Syng for frelseren!==
v1 Halleluja!

Syng for JHVH en ny sang,

hans lovsang i de frommes forsamling!{T: Kan også oversættes: >>menighed<<.}

v2 Israel skal glæde sig over sin skaber,{E: Grundtekstens ord står i pluralis der enten må opfattes som pluralis majestatis eller som en superlativ.}

Zions sønner skal juble over deres konge!

v3 De skal lovprise hans navn med dans,

til pauke og citer skal de lovsynge ham.


v4 For JHVH har velbehag i sit folk,

han pryder de ydmyge med frelse.

==Syng for dommeren==
v5 De fromme skal juble i herlighed,

de skal synge med jubel på deres lejer.{E: Mange fortolkere og oversættere finder omtalen af >>leje<< umulig her hvorfor man retter: *ʕal-miškᵊvôtām*: (>>på deres lejer<<) til: *ʕal-mišmᵊrôtām*: >>i deres familier<< eller: *ʕal-maʕarᵊxôtām*: >>i deres slagrækker<<. Andre foreslår at opfatte den masoretiske teksts >>leje<< som udtryk for det sted hvor man tilbedende knæler eller ligger. Denne brug af roden: *škb* er ganske vist ikke påvist andre steder i GT, men det er næppe nok til helt at afvise muligheden.}

v6 Der er hyldestsang til Gud i deres strube

og tveægget sværd i deres hånd

v7 til at udføre hævn over folkene,{T: Kan også oversættes: >>hedningerne<<.}

straf over folkeslagene;

v8 til at binde deres konger med lænker,

deres fornemme med fodlænker af jern;

v9 til at fuldbyrde på dem den dom som står skrevet!

Det er en ære for alle hans fromme.

Halleluja!


