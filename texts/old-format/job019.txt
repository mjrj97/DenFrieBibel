!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen og Christian Canu Højgaard>!!
!!<Litterært tjek: Endnu ikke sket>!!
!!<Dato for denne version: 13.09.2021>!!

===Jobs Bog, kapitel 19===

v23 Gid mine ord dog måtte blive skrevet ned. Gid de måtte blive nedfældet i en bog.
v24 Måtte de med en jerngriffel og med bly blive indhugget i klippen til evig tid! 
v25 Men jeg ved at min løser lever, og til sidst skal han stå op{E: Ordet *qwm* bruges både i retslig sammenhæng om et vidne, der træder frem i en retssag, og som betegnelse for en teofani (fx Sef 3,8). Måske er begge motiver underforstået her.} over støvet.{E: Ordet *ʕāfār* er omdiskuteret i sammenhængen. Det kan også oversættes: >>jorden<< eller: >>graven<<.}
v26 Og når min hud således er skrællet af,{E: Oversættelsen er stærkt omdiskuteret. Problemet knytter sig især til verbet: *niqqᵊf*, der er pi’el pluralis, skønt >>hud<< er singularis. Nogle vælger at forstå det ud fra hif’il formen, så oversættelsen kan blive: >>Herefter skal dette være omgivet med min hud, og jeg skal ud fra mit kød skue Gud<<.} skal jeg ud fra mit kød skue Gud, 
v27 som jeg skal skue som den der er på min side, og som mine øjne skal se, og han er ikke en fremmed.{T: En anden mulighed er at oversætte: >>og det er ikke en fremmed<<, underforstået: det er Job og ikke en anden, der skal se Gud.} Mit indre fortæres af længsel!{T: Ordret: >>Mine nyrer forgår i mit indre<<.} 
