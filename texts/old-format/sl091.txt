!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 91===

==Trygheden hos Gud==
v1 Som en der bor{T: Kan også oversættes: >>sidder<<.} i den Højestes skjul,

som vil opholde sig i den Almægtiges skygge,

v2 siger jeg til JHVH:

>>Min tilflugt og min borg,

min Gud, som jeg stoler på.<<

==Vidnesbyrd om Guds beskærmelse==
v3 For han vil befri dig

fra fuglefængerens snare,

fra fordærvende pest.

v4 Han skal beskytte dig med sine svingfjer,

og du kan søge ly under hans vinger;

hans trofasthed{T: Kan også oversættes: >>sandhed<<.} er langskjold og værn.{E: Ordet *sōḥērāʰ* forekommer kun her i GT. Der er stor usikkerhed om den præcise betydning. Det er dog rimeligt at antage: >>værn<< eller >>bolværk<<.}

v5 Du skal ikke frygte for nattens rædsel,

for en pil som flyver om dagen,

v6 for pest som breder sig i mørket,

for epidemi som hærger om middagen.

v7 Om så tusind falder ved din side

og titusind ved din højre hånd -

til dig skal det ikke nå.

v8 Du skal kun se det med dine øjne,

og du skal se de gudløses straf.

v9 >>Ja, du, JHVHv, er min tilflugt!<<{E: Sætningen bryder abrupt ind i sammenhængen, men der er ingen vaklen i tekstoverleveringen. Meningen er formodentlig at salmisten – eller menigheden – bekræfter sit vidnesbyrd ved at gentage den centrale bekendelse til Gud som >>tilflugt<< i alle livets situationer (v.2).}

Den Højeste har du gjort til din bolig,


v10 der skal ikke tilstøde dig ondt,

og plage skal ikke komme nær til dit telt.

v11 For han vil give sine engle befaling om dig

at de skal beskytte dig på alle dine veje.

v12 De skal bære dig på hænder

så du ikke støder din fod på nogen sten.{T: Ordret: >>på stenen<<.}

v13 På løve og giftslange skal du træde,

du skal nedtræde ungløve og drage.{E: Det er omdiskuteret, hvad der præcist er tænkt på her med ordet *tannîn*. I flere sammenhænge er det betegnelse for et søuhyre, men her er der måske – som i 2 Mos 7,9-12 – tænkt på en slange.}

==Guds nådige tilsagn==
v14 >>Fordi han har holdt sig til{T: Ordret: >>har hængt på mig<<.} mig, vil jeg udfri ham,

jeg vil beskytte ham, for han kender mit navn.

v15 Råber han til mig, vil jeg svare ham,

jeg er hos ham i nød,

jeg vil redde ham og give ham ære.

v16 Jeg vil mætte ham med et langt liv

og lade ham nyde synet af min frelse.<<




