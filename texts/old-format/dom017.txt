!!<Modenhed: Færdig>!!
!!<Oversættelse: Trine Tøndering>!!
!!<Eksegetisk bearbejdning: Nicolai Winther-Nielsen, Christian Højgaard>!!
!!<Dato for denne version: 13.04.2021>!!

===Dommerbogen, kapitel 17===

==Mika har stjålet sølv fra sin mor, giver hende det tilbage; hun får lavet et afgudsbillede af det==

v1 Der var en mand fra Efraims Bjerge, hans navn var Mika. v2 Han sagde til sin mor: >>De 1100
sekel sølv som er blevet røvet fra dig, og som du udtalte en forbandelse over mens jeg hørte på det,
se, de sølvpenge er hos mig. Jeg har taget dem.<<

Hans mor sagde: >>Må JHVH velsigne dig, min søn!<< 

v3 Så gav han sin mor de 1100 sekel sølv tilbage. 

Hans mor sagde: >>Dette sølv helliger jeg JHVH og giver det på vegne af min søn så der kan
fremstilles et støbt gudebillede. Derfor giver jeg dig det nu tilbage.<<

v4 Så da han gav sin mor sølvpengene tilbage, tog hun 200 sekel sølv og gav det til guldsmeden, og
han lavede et støbt gudebillede{E: Udtrykket *pesel ûmassēxāʰ* >>gudebillede og støbning<< er en
hendiadys for et gudebillede af metal (se Webb, *Judges,* s. 424 og n. 12 s. 422).} af det. Det kom
til at stå i Mikas hus.

==Mika laver sin egen afgudsdyrkelse i sit hus og gør en levit til sin præst{E: Normalt opfattes
17,1-6 som et selvstændigt afsnit med et omkvæd (cf 18,1; 19,1 og 21,25).}==

v5 Mika havde en helligdom og fik lavet en efod og husguder og ansatte en af sine sønner som præst.
v6 På den tid var der ingen konge i Israel. Enhver gjorde hvad han fandt for godt.

v7 Der var en ung mand fra Betlehem i Juda af Judas slægt. Han var levit og boede som fremmed der.
v8 Denne unge mand forlod byen Betlehem i Juda for at slå sig ned hvor det var belejligt. I Efraims
Bjerge kom han på sin rejse til Mikas hus.

v9 Mika sagde til ham: >>Hvor kommer du fra?<< 

Han svarede ham: >>Jeg er en levit fra Betlehem i Juda, og jeg er draget ud for at slå mig ned hvor
jeg finder det belejligt.<<

v10 Da sagde Mika til ham: >>Bliv hos mig, og vær min far og min præst, så vil jeg hvert år give dig
ti sekel sølv og mad og det nødvendige tøj.<< Levitten gik ind.

v11 Levitten gik med til at blive hos manden, og den unge mand var som en af hans sønner. v12 Mika
indsatte levitten, og han blev hans præst, og han boede i Mikas hus. v13 Mika sagde: >>Nu ved jeg at
JHVH vil gøre godt mod mig, for jeg har en levit som præst.<<

