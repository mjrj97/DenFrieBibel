!!<Modenhed: Færdig>!!
!!<Oversættelse: Svend Erik Petersen>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Trine Tøndering>!!
!!<Dato for denne version: 27.01.2023>!!

===Esajas' Bog, kapitel 12===

==Det frelste Israels lovsang==
v1 På den dag skal du sige: 

>>Jeg vil takke dig, JHVH, for du har været vred på mig, 

din vrede har lagt sig, så du trøster mig.

v2 Se, Gud er min frelse, 

jeg vil være tryg og ikke frygte, 

for min styrke og min lovsang{E: Formen på ordet: *zimrāt* (>>min lovsang<<) er speciel idet det mangler suffixet, bogstavet >>jod<<: *-î* (>>min<<). Det er også tilfældet i 2 Mos 15,2 og Sl 118,14, og alle tre steder efterfølges det af kortformen: *yāh*, der begynder med bogstavet: >>jod<<. Man har formodentlig villet undgå de to gange >>jod<< op ad hinanden.} er JHVH,{E: Guds navn (JHVH) står her i kortformen: *yāh*, svarende blot til >>JH<<. Kortformen findes en del steder i poetiske tekster og hører fast til udtrykket: *halᵊlû-yāh*.} JHVH, 

og han blev mig til frelse.<<

v3 I skal øse vand med glæde 

af frelsens kilder.

v4 På den dag skal I sige: 

>>Tak JHVH, påkald hans navn, 

kundgør hans gerninger blandt folkeslagene, 

forkynd at hans navn er stort.<<

v5 Lovsyng JHVH, for han har gjort herlige ting, 

det være kendt på hele jorden.

v6 Bryd ud i jubel og råb af fryd, du Zions beboer,{E: Den hebraiske tekst har femininum singularis for at angive kollektiv forståelse.} 

for Israels Hellige er stor i din midte.
