!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Endnu ikke sket>!!
!!<Dato for denne version: 29.04.2021>!!

===Første Mosebog, kapitel 32===

v25 Jakob blev alene tilbage; og en mand sloges med ham lige indtil det blev daggry. 
v26 Da han så at han ikke kunne overvinde ham, slog han på hans hofteskål, og Jakobs hofteskål gik af led mens han sloges med ham. 
v27 Han sagde: >>Lad mig gå, for det er ved at blive daggry.<< Men han sagde: >>Jeg vil ikke lade dig gå medmindre du har velsignet mig.<< 
v28 Han sagde til ham: >>Hvad er dit navn?<< Han svarede: >>Jakob.<< 
v29 Han sagde: >>Fremover skal dit navn ikke være Jakob, men Israel;{T: Israel betyder enten: >>en der har holdt ud i kampen med Gud<< eller: >>Gud har holdt ud i kampen<< (eller måske: >>Gud har været udholdende<<).} for du har holdt ud i kampen med Gud og med mennesker og vundet.<< 
v30 Jakob svarede: >>Jeg beder dig, sig mig dit navn.<< Og han sagde: >>Hvorfor spørger du om mit navn?<< Og han velsignede ham der. 
v31 Jakob kaldte stedet Penuel;{T: Penuel betyder: Guds ansigt.}{H: Sl 80,4.} >>for jeg har set Gud ansigt til ansigt, og mit liv {T: Ordret: >>min sjæl<<.} er frelst.<< 
v32 Da han gik forbi Penuel, stod solen op, og han haltede på grund af sin hofte. 
