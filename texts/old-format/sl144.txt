!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Dato for denne version: 28.04.2017>!!

===Salme 144===

==Overskrift==
v1 Af David.

==Tillidsfuld bøn om hjælp==
Lovet være JHVH, min klippe,

som opøver mine hænder til kampen,

mine fingre til krigen,

v2 min nåde{E: Kan også oversættes: >>trofasthed<<. Meningen er måske: >>den der viser mig nåde/troskab<<. Ofte rettes dog: *ḥasdî* (>>min nåde<<) til: *ḥosnî*: >>min styrke<<.} og min borg, min fæstning{E: Mange oversættere flytter masoreternes delende accent så >>min fæstning<< knyttes til næste linje.}

og min befrier for mig,

mit skjold og den jeg har søgt tilflugt hos,

han som undertvinger folk{E: Den masoretiske tekst har: *ʕammî*: >>mit folk<<, men et betydeligt antal håndskrifter har: *ʕammîm*: >>folk<< (pluralis).} under mig.

v3 JHVHv, hvad er et menneske at du agter på det,

et menneskebarn at du husker på det?

v4 Mennesket er{E: Verbet står i qatal, der oftest angiver fortid, men her angiver det som altid har været.} som et åndepust,{T: Kan også oversættes: >>vindpust<<.}

dets dage går forbi som en skygge.

v5 JHVHv, sænk din himmel og stig ned,

rør ved bjergene så de ryger.

v6 Slyng lyn ud{T: Ordret: >>lad lyn lyne<<.} og adspred dem,{T: Det er henvisning til de fjendtlige fremmede der er omtalt i v. 7.}

send dine pile og forfærd dem!

v7 Ræk dine hænder ud fra det høje,

befri mig og red mig fra de vældige vande,

fra de fremmedes magt,{T: Ordret: >>hånd<<.}

v8 hvis mund har talt falskhed,

og hvis højre hånd er løgnens højre.

==Løfte om lovsang==
v9 Gud, jeg vil synge en ny sang for dig,

på tistrenget harpe vil jeg spille for dig

v10 som giver kongerne sejr,

som befrier sin tjener David

fra ondt sværd!{E: Mange oversættere følger Septuaginta, der lader denne linje høre til v. 11 hvor første linje deles i to linjer: >>Befri mig fra ondt sværd / og red mig fra de fremmedes magt<<.}


v11 Befri mig og red mig fra de fremmedes magt,{T: Ordret: >>hånd<<.}

hvis mund har talt falskhed,

og hvis højre hånd er løgnens højre.

==Guds velsignelse og freden==
v12 Hvis{E: Overgangen til dette afsnit er omdiskuteret. Problemerne knytter sig især til grundtekstens første ord: *ʔᵃšer* der har ret bred betydning, oftest: >>som, der<<, men også: >>for at, når, hvis<<. Mange oversættere udelader det her. I sammenhængen kan det opfattes som et ønske (>>gid<<) eller en betingelse der grammatisk ikke fuldendes: >>hvis/når ...<<, underforstået: Så er vi lykkelige. Men i stedet for eftersætningen sætter digteren punktum og begynder en ny sætning: v. 15.} vore sønner er som planter,

fuldvoksne i deres ungdom,

vore døtre som hjørnepiller,

udskåret efter et palads’{T: Kan også oversættes: >>tempels<<.} stil,

v13 vore lagre fulde,

så de frembyder al slags forråd,{T: Ordret: >>fra art til art<<.}

vore får{T: Ordret: >>vort småkvæg<<.} frembringer tusind,

ja, titusindvis på vore marker,

v14 vort kvæg er drægtigt,{E: Verbet: *svl* (i qal: >>bære<<), findes i pu’al kun her i GT, og betydningen er omdiskuteret, formodentlig enten: >>drægtig<< eller: >>belæsset<< (med rigdomme, der bæres hjem) eller evt. (let omskrevet): >>i god stand<<.}

ingen uheld{T: Ordret: >>brud<<.} og ingen for tidlig fødsel,{E: Ordet: *yôṣēˀt* er omdiskuteret, egentlig: >>udgående<<. Her optræder det dog som substantiv, og i sammenhængen ser det ud til at skulle angive >>for tidlig fødsel<<.
Andre forslag til oversættelse af denne linje er: >>intet indbrud og intet tab<<, eller >>brud<< opfattes som brud i bymuren: >>intet murbrud og ingen der drager ud<< (i krig eller som fanger).}

og ingen klageskrig på vore torve -

v15 Lykkeligt{T: Kan også oversættes: >>saligt<<.} er det folk, som det går sådan,

lykkeligt er det folk, hvis Gud JHVH er!


