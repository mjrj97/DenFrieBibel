!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Endnu ikke sket>!!
!!<Dato for denne version: 09.12.2021>!!

===Esajas' Bog, kapitel 52===

==Profeten lover Guds folk en uforskyldt og herlig befrielse gennem JHVHs tjener, 1-6; taler om, at evangeliet skal prædikes vidunderligt, 7-10; formaner de troende til at holde sig fra al urenhed og profeterer om Guds tjeners ophøjelse efter hans fornedrelse og om hedningernes omvendelse, 11-15.==


v1 Vågn op, vågn op, klæd dig i din styrke, Zion! Tag din herligheds klæder på, Jerusalem, du hellige by! For ingen uomskåren eller uren skal mere komme ind i dig.
v2 Ryst støvet af dig, rejs dig, tag plads på dit sæde, Jerusalem! Gør dig løs af lænkerne om din hals, du Zions fangne datter!
v3 For sådan siger JHVH: I er solgt for intet, I skal heller ikke løskøbes med penge.
v4 For sådan siger Herren JHVH: I begyndelsen tog mit folk ned til Egypten for at være fremmed dér; og så undertrykker Assur det for intet.
v5 Og nu, hvad har jeg fået her? siger JHVH; for mit folk er bortført for intet; dets herskere hyler op, siger JHVH, og mit navn bliver spottet hele dagen.
v6 Derfor skal mit folk lære at kende mit navn; ja, derfor, på denne dag; for det er mig, der taler, se, her er jeg.

v7 Hvor herlige er fødderne på bjergene af en der kommer med er et glædeligt budskab, der forkynder fred, der kommer med glædesbudskab om noget godt, der forkynder frelse, der siger til Zion: >>Din Gud er konge!<<
v8 Hør, dine vægtere løfter røsten samtidigt! De jubler,{E: Der er tvivl om oversættelsen af det første *qôl*, der oftest skal oversættes >>røst<<, men her oftest opfattes som opfordring til at lytte. Sætningen kan dog også oversættes: >>Dine vægteres røst, de løfter røsten samtidig, de jubler<<.} for med egne øjne ser de at JHVH vender tilbage til Zion.
v9 Råb med fryd, syng med jubel, alle I Jerusalems øde steder, for JHVH har trøstet sit folk, han har løskøbt Jerusalem.
v10 JHVH har blottet sin hellige arm for alle folkenes{T: Kan også oversættes: >>hedningernes<<.} øjne, og alle jordens ender skal se vores Guds frelse.

v11 Afsted, afsted! Gå bort fra den, rør ikke ved noget urent; gå væk fra dens midte {T: dvs. ud fra Babylon}, rens jer, I, der bærer JHVHs kar!
v12 For I skal ikke tage af sted i hast, og heller ikke forsvinde i flugt; for foran jeres ansigt går JHVH, og Israels Gud er jeres bagtrop.
v13 Se, min tjener får lykken med sig;{T: Kan også oversættes: >>skal handle klogt<<} han skal ophøjes og løftes op og blive vældig høj.
v14 Ligesom mange blev forfærdede over ham{T: Den hebraiske tekst har: >>over dig<<, man følger som regel de gamle oversættelser.} – så skamferet var hans udseende at han ikke var som en mand, og hans skikkelse at han ikke var som menneskebørn - 
v15 sådan skal han rense{T: Ordret: >>bestænke<<. Ofte følger man gamle oversættelser der oversætter: >>sætter i forundring<<.} mange folkeslag,{T: Kan også oversættes: >>hedninger<<} konger skal holde deres mund lukket for ham; for det der ikke var fortalt dem, har de set, og det de ikke havde hørt, har de erfaret.


