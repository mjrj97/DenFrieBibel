!!<Modenhed: Færdig>!!
!!<Oversættelse: Svend Erik Petersen>!!
!!<Eksegetisk bearbejdning: Christian Højgaard>!!
!!<Litterært tjek: Trine Tøndering>!!
!!<Eksegetisk layout: Mikkel Kølkær>!!
!!<Dato for denne version: 10.11.2022>!!


===Esajas’ Bog, kapitel 5===

==Sangen om vingården==

//0 v1 Jeg vil synge om min elskede,

//2 min elskedes sang om hans vingård.

Min elskede havde en vingård på en frugtbar skråning.{E: I grundteksten står der *qeren ben-šāmen*, >>på et horn, en søn af olie/fedt<<. Hornet er her et billede på en bakke, mens >>søn af olie<< er et billede på frugtbarhed og velsignelse.}

//3 v2 Han gravede den,

//3 rensede den for sten

//3 og plantede den til med vinstokke.

//4 Han byggede et tårn midt i den

//5 og udhuggede endda en vinperse i den.

 //4 Og så ventede han //6 at den skulle bære gode druer,

//5 men den bar vilde druer.

//1 v3 Og nu, //4 Jerusalems indbyggere og Judas mænd,

//3 døm imellem mig og min vingård!

//4 v4 Hvad //7 var der mere at gøre ved min vingård

//6 som jeg ikke havde gjort ved den?

//5 Hvorfor ventede jeg //7 at den skulle bære gode druer,

//6 når den bar vilde druer?

//2 v5 Og nu vil jeg lade jer vide

//4 hvad jeg vil gøre ved min vingård:

//3 Jeg vil fjerne dens hegn //4 så //5 den afgnaves;

//3 jeg vil rive dens gærde ned //5 så den nedtrædes.

//4 v6 Og jeg vil lægge den øde;

//6 den skal ikke beskæres //8 og ikke hakkes,

//7 men der skal vokse tjørn og tidsler.

//8 Jeg vil forbyde skyerne //9 at lade regn falde på den.

//5 v7 For Israels hus er Hærskarers HERRES vingård,

//7 og Judas mænd er hans kæreste plante.

//6 Han ventede lovlighed, //8 men der blev lovløshed,{E: I grundteksten er der ordspil mellem lovlighed (*mišpāṭ*) og lovløshed (*miśpāḥ*).}

//7 retfærd, //8 men der blev voldsfærd!{E: I grundteksten er der ordspil mellem retfærd (*ṣdāqāʰ*) og voldsfærd (*ṣᵊʕāqāʰ*).}

==Seks veråb over det ulydige folk==

//1 v8 Ve  //4 dem der lægger hus til hus,

//3 føjer mark til mark,

til der ikke er mere plads tilbage,

//4 så I bliver siddende alene midt i landet.

//2 v9 I mine ører lyder det fra Hærskarers HERRE:{E: >>lyder det fra<< er tilføjet her, men findes dog i Septuaginta.}

//3 >>Sandelig, de mange huse skal ødelægges,

//5 de store og gode huse være uden indbyggere!

//4 v10 For en vingård på ti spand{T: Et spand er det areal, som et spand okser kan pløje på en dag.} skal kun give en bat,{T: En bat svarer til mellem 17 og 34 liter.} //5 og en homer{T: Homer betyder ordret >>æsellast<<. En homer svarer altså til den vægt et æsel kan bære.} såsæd skal kun give en efa.<<{T: En efa svarer til en tiendedel af en homer.}

***

//1 v11 Ve //5 dem som står tidligt op om morgenen

//4 og jager efter stærke drikke,

//3 som sidder langt ud på aftenen //5 og blusser af vin!

//4 v12 Og citar og harpe,

tamburin og fløjte

og vin hører til deres gilder;

//5 men de vil ikke se JHVHs gerning,

//6 og de har ikke syn for hans hænders værk.

//2 v13 Derfor skal mit folk føres bort,

for de har ingen kundskab;

//4 dets herlighed er sultne mænd,

//5 og dets folkemængde er vansmægtet af tørst.

//3 v14 Derfor skal dødsriget spærre sit gab vidt op

//5 og spile sin mund helt ud,

//4 så både de fornemme og folkemængden,

den buldrende og den lystige,{E: Ordret >>hendes fornemme og hendes folkemængde og hendes buldrende og den jublende hos hende.<< >>Hendes<< refererer til Jerusalem.}

skal styrte ned i det.

//6 v15 Mennesket skal nedbøjes, //6 og manden ydmyges,

//8 og de hovmodiges øjne skal ydmyges.

//7 v16 Men Hærskarers HERRE skal være ophøjet ved dommen,

//8 den hellige Gud skal helliges ved retfærdighed.

//5 v17 Da skal lammene gå på græs som om marken var deres egen,

//6 og fremmede{E: Med støtte i Septuaginta vælger nogle at oversætte med >>geder<< i stedet for fremmede. På hebraisk ligner ordene hinanden, så den oversættelse kan forsvares.} skal æde de riges{T: Ordret >>fede<< som her er et billede på de rige og velnærede.} øde marker.

***

//1 v18 Ve //2 dem der trækker ondskaben fremad med falskhedens{T: Kan også oversættes med >>tomhedens<<.} tøjler

//4 og synden med vognreb;

//3 v19 dem der siger: //4 >>Lad ham skynde sig,

//4 lad hans gerning komme hurtigt,

//6 så vi kan se den;

//5 lad det nærme sig,

//6 lad det komme,

det som Israels Hellige har bestemt,

//7 så vi kan kende det!<<

***

//1 v20 Ve //2 dem der kalder det onde //5 godt

//4 og det gode //5 ondt;

//3 dem der gør mørke til lys

//5 og lys til mørke;

//4 dem der gør bittert til sødt

//5 og sødt til bittert! 

***

//1 v21 Ve //3 dem der er vise i deres egne øjne

//4 og forstandige i deres egne tanker! 

***

//2 v22 Ve dem der er helte //6 til at drikke vin

//5 og mestre //6 i at blande stærke drikke!

//4 v23 Dem der frikender den ugudelige for bestikkelse

//5 og berøver de retfærdige den ret, de har!

//3 v24 Derfor, //7 ligesom ildens tunge fortærer halm,

//8 og strå synker sammen i luen,

//6 sådan skal deres rod blive som rådnet,

//7 og deres blomster hvirvles op som støv!

//5 De har jo forkastet Hærskarers HERRES lov

//6 og foragtet Israels Helliges tale.

//4 v25 Derfor er JHVHs vrede blusset op imod hans folk,

//6 og han strækker sin hånd ud over det

//7 og slår det, //8 så bjergene ryster,

//9 og deres døde kroppe ligger som affald midt på gaderne.

//5 Trods alt dette fortryder han ikke sin vrede; 

//7 hans hånd er stadig strakt ud.

//6 v26 Og han vil rejse et banner for folkeslagene i det fjerne 

//10 og fløjte efter dem fra jordens ende;

//9 og se, de skal komme med lysets hast,{E: Verset starter med at referere til folkeslag i pluralis, men i resten af afsnittet er alle referencerne i singularis. Det kan måske skyldes, at folkeslagene ses som et kollektivt. I denne oversættelse er referencerne omskrevet til pluralis.}

//10 v27 der er ingen udmattet, //12 ingen der snubler iblandt dem;

//11 ingen blunder //12 eller sover,

//13 bæltet om deres lænder løsnes ikke,

//13 og ingens sandalrem går i stykker.

//8 v28 Deres pile er spidsede,

//10 og alle deres buer spændte;

//9 deres hestehove er som flint

//10 og deres hjul som en hvirvelvind.

//7 v29 Deres brøl er som hunløvens,

//8 de brøler som ungløverne.

//9 De knurrer //11 og griber byttet //13 og fører det væk;

//12 og der er ingen, der redder det.

//10 v30 Og de skal bruse ind over dem på den dag,

som når havet bruser,

//11 og ser man på landet, //12 da er der mørke og trængsel;

//13 lyset er formørket af de tykke skyer.
