!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Er sket>!!
!!<Dato for denne version: 06.10.2021>!!

===Jeremias' Bog, kapitel 18===
 
v1 Det ord som kom til Jeremias fra JHVH: 
v2 >>Stå op og gå ned til pottemagerens hus, og der vil jeg lade dig høre mine ord.<< 
v3 Og jeg gik ned til pottemagerens hus, og se, han var ved at lave et arbejde på drejeskiven. 
v4 Og så blev et kar ødelagt under pottemagerens formning mens han var ved at fremstille det i leret,{T: Enkelte håndskrifter læser >>som leret<<, så sætningen kan oversættes >>som (det kan gå med) leret i pottemagerens hånd …<<} men så begyndte han forfra og lavede et andet kar af det, sådan som det var ret at gøre i pottemagerens øjne.
v5 Da kom JHVHs ord til mig således: 
v6 >>Mon ikke jeg kan gøre ved jer, Israels hus, ligesom denne pottemager?<< siger JHVH; >>Se, ligesom leret er i pottemagerens hånd, således er I, Israels hus, i min hånd.<<
