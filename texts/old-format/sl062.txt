!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 62===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.} Til Jedutun.{E: Jedutun var efter Davids bestemmelse sammen med Asaf og Heman overhoved for og stamfader til tempelsangerne (1 Krøn 25,1-3; 2 Krøn 5,12; 35,15). Han er formentlig den samme som Etan (1 Krøn 15,19). Overskriften her betyder formodentlig at salmen skal synges af Jedutun og hans tempelsangere.}

Salme af David. 

==Tillid til Gud trods fjendernes anslag==
v2 Kun for Gud er min sjæl stille,{T: Ordret: >>Kun til Gud stilhed min sjæl<<.}

fra ham kommer min frelse.

v3 Kun han er min klippe og min frelse,

min fæstning; jeg skal ikke rokkes meget.

v4 Hvor længe vil I storme{E: Det er omdiskuteret om roden i *tᵊhôttû* er *hwt* (>>storme imod<<) eller *htt* (>>overdænge med bebrejdelser<<. Det første er dog sandsynligst.} ind på en mand

- I vil alle myrde -

der er som en hældende væg,

en væltet mur?

v5 De planlægger kun at støde ham ned fra hans højhed,{E: Ordret: >>De finder kun behag i at planlægge at støde ham ned fra hans højhed<<. Der er flere problemer i verset. Linjen er lang og knudret, og man vælger som regel at lade grundtekstens sidste ord, >>de finder behag i<<, høre til næste linje, der dog så også deles i to (som her). Desuden retter nogle oversættere *miśśᵊʔētô* (>>fra hans højhed<<) til: *maśśuʔôt*: >>fordærv/svig<<: >>De ønsker kun fordærv/svig<< eller >>de finder kun behag i fordærv/svig<<.}

de finder behag i løgn,

med deres mund velsigner de,

men i deres indre forbander de. Sela{N: Sela}

v6 Kun for Gud skal du være stille, min sjæl,

for fra ham er mit håb.

v7 Kun han er min klippe og min frelse,

min fæstning; jeg skal ikke rokkes.

v8 På Gud beror min frelse og min ære,

min sikkerheds klippe, min tilflugt er i Gud.

v9 Stol på ham til enhver tid, du folk,

udøs jeres hjerte for hans ansigt,

Gud er vor tilflugt. Sela
==Stol på Gud==
v10 Kun et vindpust er mennesker,{T: Ordret: >>Adams sønner/menneskes sønner<<.}

folk af rang{T: Ordret: >>mands sønner<<.} er blændværk;{T: Ordret: >>løgn<<.}

på vægten{T: Ordret: >>i vægtskålene<<.} stiger de til vejrs,

de er alle mindre end et vindpust.

v11 Stol ikke på undertrykkelse,

og sæt ikke tomt håb til røvet bytte!

Hvis rigdom vokser, så stol ikke på den!{T: Ordret: >>ret ikke hjertet dertil<<.}

v12 Én gang har Gud talt,

to gange, dette har jeg hørt:

At styrke tilhører Gud.

v13 Og: Hos dig, Herre, er der nåde{N: nåde}.

For du vil gengælde et menneske efter hans gerning.



