!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 18.03.2021>!!
===Anden Mosebog, kapitel 31===

==Håndværkerne til arbejdet på helligdommen==
v1 JHVH talte til Moses og sagde:
v2 >>Se, jeg har  kaldet Besal’el ved navn, han er søn af Uri, søn af Hur, fra Juda stamme,
v3 og jeg har fyldt ham med Guds Ånd, med visdom, med forstand, med viden og evne til al slags håndværk,
v4 til at lave kunstnerisk design,{T: Ordret: >>tænke tanker<<.} til at arbejde i guld, sølv og bronze,
v5 til at skære sten, til at indfatte, til at udskære træ, til at udføre al slags arbejde.
v6 Og jeg, se, jeg har givet ham Oholiab, Akisamaks søn fra Dans stamme, og i hvert menneske med kunstnerisk færdighed{T: Ordret: >>I hvert vist hjertes hjerte<<.} har jeg givet visdom, så de kan lave alt det, som jeg har befalet dig:
v7 Forsamlingsteltet, Vidnesbyrdets ark, sonedækket som er på den, alle redskaber i teltet,
v8 bordet og dets redskaber, lysestagen af purt guld{T: Ordret blot: >>den rene/pure lysestage<<.} og alle dens redskaber, røgelsesalteret,
v9 brændofferalteret og alle dets redskaber, bækkenet og dets sokkel,
v10 de vævede klæder,{T: Oversættelsen af: *bigdê haśśᵊrād* er usikker og omdiskuteret. Det oversættes ofte: >>tjenestedragter<<, men de egentlige tjenestedragter omtales umiddelbart efter. Ordene bruges også i 35,19; 39,1.41; alle tre steder med tilføjelsen: >>til tjenesten i helligdommen<<. Ordet: *śᵊrād* betyder formodentlig: >>flettet/vævet<<. } de hellige klæder til Aron, præsten, og hans sønners klæder til at gøre præstetjeneste i,
v11 salvningsolien og den vellugtende røgelse til helligdommen; sådan som jeg har befalet dig, skal de lave det<<.

==Forordning om sabbatten==
v12 JHVH talte til Moses og sagde: 
v13 >>Og du – tal til Israels børn og sig: >Men I skal holde mine sabbatter, for den er et tegn mellem mig og jer gennem jeres slægtled, så I ved at jeg er JHVH som helliger jer.
v14 I skal holde sabbatten, for den er hellig for jer; den der vanhelliger den, skal bestemt dræbes,{E: Den hebraiske tekst har verbet *mwt* (>>dø<<) to gange: Først som infinitiv absolutus og derefter som yiqtol hof’al. Det er en almindelig måde i hebraisk til forstærkelse af verbet, her gengivet med: >>bestemt<<. I hof’al skal det oversættes: >>dræbes<<.} for enhver som udfører arbejde på den, den sjæl skal udryddes fra sit folks midte.
v15 I seks dage skal der udføres arbejde, men på den syvende dag er der fuldstændig sabbatshvile, hellig for JHVH. Enhver som udfører arbejde på sabbatsdagen, skal bestemt dræbes.
v16 Israels børn skal overholde sabbatten, så de højtideligholder sabbatten i deres slægtled, en evig pagt. 
v17 Mellem mig og Israels børn er den et evigt tegn; for på seks dage skabte JHVH himlen og jorden, men på den syvende dag hvilede han og rekreerede sig.<<<

==Moses får lovens tavler==
v18 Og  da han var færdig med at tale med Moses på Sinajs bjerg, gav han ham Vidnesbyrdets to tavler, stentavler beskrevne med Guds finger.

