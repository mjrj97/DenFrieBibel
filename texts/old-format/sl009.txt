!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Christian Højgaard, Nicolai Winther-Nielsen>!!
!!<Litterært tjek: Trine Tøndering>!!
!!<Dato for denne version: 06.02.2017>!!


===Salme 9 {E: Se note til Sl 10}===

==Overskrift==
v1 Til korlederen{E: Betydningen af *lamnaṣṣēₐḥ* er usikker, men det er sandsynligvis afledt af et verbum, der betyder >>dirigere<<.}. Al-muth-labben{T: Musikalsk anvisning af ukendt betydning. Ordret: >>Efter død for sønnen<<.}. Salme af David. 

==Tak for frelse fra fjenderne==
v2 Jeg vil takke JHVH af hele mit hjerte,

jeg vil fortælle om alle dine underfulde gerninger.

v3 Jeg vil glæde mig og fryde mig over dig,

jeg vil lovsynge dit navn, du Højeste!

v4 Når mine fjender kommer tilbage,

vil de snuble og gå til grunde for dit ansigt.

v5 For du har påtaget dig min retssag og min ret,

du har sat dig på tronen, retfærdige dommer.

v6 Du truede folkene, du tilintetgjorde den ugudelige,

du udslettede deres navn for evigt og altid.
 
v7 Fjenderne, de er tilintetgjort, de er ruiner i evighed,

byerne har du lagt øde, deres minde er udslettet.

==JHVH er en retfærdig og nådig dommer==
v8 Men JHVH skal trone for evigt,

han har rejst sin trone til dom. 

v9 Han skal dømme verden med retfærdighed,

han skal fælde redelig dom over folkene.

v10 Og må JHVH være en borg for den undertrykte, 

en borg i trængselstider!

v11 De skal stole på dig, de der kender dit navn,

for du har ikke svigtet dem der søger dig, JHVHv!

==Lovprisning==
v12 Lovsyng JHVH, der bor på Zion,

forkynd blandt folkene om hans gerninger!

v13 For han som hævner blod, husker dem,

han har ikke glemt de elendiges skrig.

==Bøn==
v14 Vær mig nådig, JHVHv, se min plage fra dem der hader mig,

du som løfter mig op fra dødens porte,

v15 for at jeg kan fortælle al din pris i Zions datters porte.

Jeg skal juble over din frelse!

==Gud dømmer retfærdigt==
v16 Folkene faldt selv i den grav de gravede,

i det net de skjulte, blev deres fod fanget.

v17 JHVH har givet sig til kende, han har holdt dom,

ved sine hænders gerning fanger han den ugudelige{E: Man ændrer ofte vokaliseringen af *nôqēš* (>>fanger<<) til *nôqaš* (>>fanges<<) så oversættelsen bliver: >>den ugudelige fanges ved sine hænders gerning<<.}. Higgajon {T: Musikudtryk med ukendt betydning, måske dog strengespil, jf. Sl 92,4.}. Sela{N: Sela}

==Bøn om frelse==
v18 De ugudelige skal vende tilbage til dødsriget{T: Hebraisk: >>sheol<<.},

alle folkeslag der glemmer Gud.

v19 For en fattig glemmes ikke for evigt,

de hjælpeløses håb er ikke for altid tilintetgjort.
 
v20 Rejs dig, JHVHv, lad ikke et menneske blive mægtigt,

lad folkene dømmes for dit ansigt!

v21 Sæt, JHVHv! skræk i dem,

lad folkene kende at de er mennesker. Sela

