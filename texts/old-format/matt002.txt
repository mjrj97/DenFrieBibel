!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 31.10.2022>!!
===Matthæusevangeliet, kapitel 2=== 

==De vise mænd==
v1 Men da Jesus var blevet født i Betlehem i Judæa i kong Herodes’ dage, se, vise mænd fra østen kom til Jerusalem, v2 og de sagde: >>Hvor er jødernes konge, som er blevet født? For vi har set hans stjerne i østen, og vi er kommet for at tilbede ham.<< v3 Men da kong Herodes hørte det, blev han forfærdet og hele Jerusalem med ham, v4 og han samlede alle ypperstepræsterne og folkets skriftlærde{N: Skriftlærd} og udspurgte dem: >>Hvor skal Kristus fødes?<< v5 Og de sagde til ham: >>I Betlehem i Judæa, for således står der skrevet ved profeten:{H: Mika 5,1; 2 Sam 5,2.} 
v6 Og du Betlehem i Judæa land, 

du er slet ikke den ringeste blandt Judæas fyrster, 

for en fyrste skal udgå fra dig, 

som skal vogte mit folk, Israel.<< 

v7 Så kaldte Herodes i hemmelighed de vise mænd til sig, og han spurgte dem nøje om tiden, da stjernen havde vist sig, v8 og han sendte dem til Betlehem og sagde: >>Gå og forhør jer nøje om barnet, og når I har fundet det, så meld det til mig for at også jeg kan komme og tilbede det.<< v9 Men da de havde hørt på kongen, drog de bort, og se, stjernen som de havde set i østen, gik foran dem indtil den kom og blev stående over det sted, hvor barnet var. v10 Da de så stjernen, blev de overmåde glade. v11 De gik ind i huset og så barnet sammen med Maria, dets mor, og de faldt ned og tilbad det, og de åbnede deres skattekister og bragte det gaver, guld, røgelse og myrra. v12 Og da de var blevet befalet i en drøm om ikke at vende tilbage til Herodes, drog de bort ad en anden vej til deres land.

==Flugten til Egypten==

v13 Men da de var draget bort, se, da viste Herrens engel sig i en drøm for Josef og sagde: >>Stå op, tag barnet og dets mor og flygt til Egypten og bliv dér, indtil jeg siger til, for Herodes vil søge efter barnet for at dræbe det.<< v14 Han stod op, tog barnet og dets mor med sig om natten og drog bort til Egypten. v15 Og han var dér indtil Herodes’ død for at det skulle opfyldes som er blevet talt af Herren ved profeten som sagde:{H: Hos 11,1.} >>Fra Egypten kaldte jeg min søn.<< v16 Da nu Herodes så at han var blevet narret af de vise mænd, blev han meget vred, og han sendte folk og lod alle drenge fra to år og derunder dræbe i Betlehem og i hele dets omegn, i overensstemmelse med den tid han havde fået at vide af de vise mænd. v17 Da blev det opfyldt som er blevet talt ved profeten Jeremias som sagde:{H: Jer 31,15}
v18 En røst blev hørt i Rama, gråd og stor klage,

Rakel græd over sine børn, og hun ville ikke lade sig trøste, 

for de er ikke mere.

==Hjemkomsten==
v19 Men da Herodes var død, se, da viste en Herrens engel sig i en drøm for Josef i Egypten og sagde: v20 >>Stå op, tag dit barn og dets mor med dig og drag til Israels land, for de som stræbte efter barnets liv, er døde.<< v21 Og han stod op og tog barnet og dets mor med sig og kom til Israels land. v22 Men da han hørte at Arkelaus herskede som konge i Judæa i stedet for sin far Herodes, turde han ikke drage dertil, og han fik en befaling i en drøm, og han drog bort til Galilæas egne, v23 og han kom og bosatte sig i en by som hedder Nazaret for at det skulle opfyldes som er blevet talt ved profeterne, at han skulle kaldes nazaræer.{H: Sl 22,6-8; Sl 69,20-21; Es 52,13-15; Es 53,1-12.} 

