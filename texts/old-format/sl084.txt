!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 84===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.} Al-ha-gittit.{T: Det vides ikke hvad der er ment med dette udtryk; det kan både være en melodiangivelse og en instrumentbetegnelse.}

Af Koras sønner. En salme.

==Længsel efter templet==
v2 Hvor elskelige er dine boliger,

Hærskarers{T: I ældre tid uoversat: >>Zebaoth<<} JHVHv!

v3 Min sjæl længtes, ja, var ved at gå til af længsel{T: Ordret: >>hentæredes<<.}

efter JHVHs forgårde,

mit hjerte og mit kød skal jublende prise{T: Oversættes ofte: >>råber efter<<. Det vil dog være eneste gang at dette adskillige gange forekommende verbum optræder i pi’el i den betydning i GT.}

den levende Gud.

v4 Selv fuglen{T: Undertiden oversat: >>spurven<<} har fundet et bo

og svalen en rede til sig,

hvor den har lagt sine unger:

Dine altre, Hærskarers{T: I ældre tid uoversat: >>Zebaoth<<} JHVHv,

min konge og min Gud!

v5 Salige er de som bor i dit hus,

til stadighed skal de prise dig. Sela{N: Sela}

==Pilgrimmenes lykke==
v6 Saligt er det menneske, hvis styrke er i dig,

på hvis hjerte det ligger at drage på valfart.{E: Ordret: >>i/på hvis hjerte der er veje<<. Både Septuaginta og sammenhængen støtter at der med >>veje<< er tænkt på valfart. Der er forskellige forslag til rettelser, bl.a. at rette: *mᵊsillôt* (>>veje<<) til: *kislôt*: >>tillid<<.}

v7 Når de drager igennem Baka-dalen,

gør de den til et kildevæld,

ja, tidligregnen{T: Det er efterårets første, lette regn efter sommerens tørke. Oversættes derfor også: >>efterårsregnen<<} skal hylle den i velsignelser.

v8 De skal gå frem fra kraft til kraft,

de skal se{E: Den masoretiske tekst lyder ordret oversat: >>han skal vise sig for Gud på Zion<<. Subjektet kan evt. opfattes kollektivt (>>de<<) eller upersonligt (>>man<<). Sætningen kan måske (let omskrevet) oversættes: >>indtil enhver viser sig for Gud på Zion<<. Ofte går man dog ud fra (som forudsat her) at verbet ikke skal være *yērāʔeʰ* (>>han skal/vil vise sig<<), men: *yirʔû*: >>de skal se<<, som i forbindelse med præpositionen *ʔel* (>>hen til<<) er udtryk for at man ser hen til én med håb.} hen til Gud på Zion.

==Bøn for kongen==
v9 JHVHv, Gud Sebaot,{E: Ordet betyder: >>hærskarer<<. Det optræder 285 gange i GT, og de allerfleste gange i konstruktforhold (genitiv) til JHVH (oftest oversat: >>Hærskarers Herre<<). Men det er ikke tilfældet her. Her står det selvstændigt og må opfattes som et af Guds navne.} hør min bøn,

lyt, Jakobs Gud. Sela
 
v10 Se til vort skjold, Gud,

se på din salvedes ansigt.

==Gud og hans tempel er livets kilde==
v11 Sandelig, én dag i dine forgårde er bedre

end tusind som jeg har valgt.{E: Ofte foreslås det i stedet for *bāḥartî* (>>som jeg har valgt<<) at rette til: *bᵊḥedrî*: >>i mit kammer<< = hjemme. Men rettelsen forekommer vilkårlig.}

At befinde sig ved tærsklen til min Guds hus

er bedre end at bo i ugudeliges telte.

v12 For JHVH Gud er sol og skjold,

JHVH giver nåde og ære,

intet godt nægter han dem

som vandrer i oprigtighed.

v13 Hærskarers{T: I ældre tid uoversat: >>Zebaoth<<} JHVHv,

saligt er det menneske som stoler på dig!



