!!<Modenhed: Færdig>!!
!!<Oversættelse: Svend Erik Petersen>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Trine Tøndering>!!
!!<Dato for denne version: 27.01.2023>!!

===Esajas' Bog, kapitel 11===

==Isajs rodskud==
v1 Men der skal spire en kvist frem af Isajs stub, 

og et skud fra hans rødder skal bære frugt.{E: En del oversættere følger Septuaginta, der skal oversættes: >>gro frem<<, der forudsætter disse hebræiske konsonanter: *yfrḥ* i stedet for den masoretiske teksts: *yfrh*}

v2 Og JHVHs Ånd skal hvile over ham, 

visdoms og indsigts Ånd, 

råds og styrkes Ånd, 

den Ånd der giver kundskab og frygt for JHVH.

v3 Hans glæde skal være i frygt for JHVH, 

og han skal ikke dømme efter det hans øjne ser, 

og ikke fælde dom efter det hans ører hører.

v4 Men han skal dømme ringe med retfærdighed 

og fælde dom med retfærdighed for landets{T: Kan også oversættes: >>jordens<<.} elendige; 

han skal slå jorden{T: Kan også oversættes: >>landet<<.}{E: En del oversættere går ud fra en fejlskrivning i den hebraiske tekst så der ikke skal stå: *ʔereṣ* (>>jord<<), men: *ʕārēṣ*: >>voldsmand<<.} med sin munds stav 

og dræbe gudløs med sine læbers ånde.

v5 Retfærdighed skal være hans hofters bælte 

og trofastheden hans lænders bælte.

v6 Ulv skal bo sammen med lam, 

og panter ligge sammen med kid; 

kalv og ungløve og fedekalv{E: Mange oversættere følger her bl.a. Septuaginta, der i stedet for *ûmᵊrîʔ* (>>og fedekalv<<) ser ud til at have læst: *yirʕû*: >>skal græsse<<.} skal være sammen, 

og en lille dreng skal vogte dem.

v7 Ko og bjørn skal græsse,{E: Hebraisk: *tirʕeʸnāʰ*. Man går ofte ud fra at der skulle have stået: *titrāʕeʸnāʰ*: >>skal blive venner<<.} 

deres unger skal ligge sammen, 

og løve skal æde strå som oksen.

v8 Spædbarn skal lege over giftslangens hul 

og hen over hugormens{T: Der er formodentlig tænkt på en bestemt giftslange, men det er uvist, hvilken det er.} hule

skal fravænnet barn stikke sin hånd.

v9 De skal ikke gøre ondt og ikke ødelægge på hele mit hellige bjerg, 

for landet{T: Kan også oversættes: >>jorden<<.} er fuldt af kundskab om JHVH, 

som vandene dækker havets bund.{T: Ordret blot: >>som vandene dækker havet<<.}

==Profeti om Israels hjemkomst og genrejsning==
v10 Det skal ske på den dag 

at Isajs rodskud, der står som et banner for folkeslag 

– til ham skal folkene{T: Kan også oversættes: >>hedninger<<.} søge, 

og hans bolig skal være herlig.

v11 Og det skal ske på den dag

at Herren igen, for anden gang, skal række sin hånd ud 

for at løskøbe den rest af sit folk 

som er tilbage fra Assyrien og Egypten, 

fra Pathros, Nubien, Elam, 

Sinear, Hamat og fra havets øer.

v12 Og han skal rejse et banner for folkene{T: Kan også oversættes: >>hedningerne<<.} 

og samle Israels fordrevne 

og bringe Judas spredte{E: I grundteksten er >>fordrevne<< maskulinum, og >>spredte<< er femininum. Dermed understreges det, at løftet gælder både mænd og kvinder.} sammen 

fra jordens fire hjørner.

v13 Efraims skinsyge skal forsvinde, 

og Judas fjendskab {T: Ordret: >>fjendtlige<<.} skal udryddes; 

Efraim skal ikke være skinsyg på Juda, 

og Juda skal ikke være fjendtlig mod Efraim.

v14 Men de skal flyve ind på filistrenes skuldre{T: Der er tænkt på filistrenes >>bakker<<.} imod vest, 

sammen skal de plyndre østens sønner. 

Edom og Moab skal blive et bytte for deres hånd, 

og Ammons sønner skal blive deres undersåtter.

v15 JHVH skal lægge band på Egypterhavets vig 

og svinge sin hånd ud over floden med sin Ånds glød, {E: De gamle oversættelser har tilsyneladende i stedet for: *baʕyām rûḥô* (>>med sin Ånds glød<<) læst: *bᵊʕōṣēm rûḥô*: >>med sin kraftige storm<<.} 

og han skal splitte den til syv bække, 

så man kan gå over med sko.

v16 Og der skal være en ryddet vej for den rest af hans folk 

der bliver tilbage fra Assyrien, 

ligesom der var for Israel 

den dag det drog op fra Egyptens land.
