!!<Modenhed: Delvis færdig>!!
!!<Oversættelse: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 07.07.2017>!!

===Fjerde Mosebog, kapitel 2===

==JHVH giver yderligere instrukser om hvordan israelitterne skal slå sig ned i fire lejre. Mod øst Judas lejr sammen med Issakar, Zebulon.==

v1 JHVH sagde til Moses og Aron:
v2 >>Israelitterne skal slå lejr i hver sin hærenhed{E: Teksten beskriver at enhver person skal slå sig ned >>på/ved sin degel<<  >>i/med/ved<< bannerne i deres fædrenehus, Ordet >>degel<< henviser til en særlig militær enhed, formodentlig her gruppen af tre stammer, som ligger lejret på hver sin side af forsamlingsteltet. Blev tidligere oversat >>tegn<< (GT1871) eller >>mærke<< (GT1931), men i DO92 >>fanehær<<. Judas lejr er med sine 186.400 mand lidt større end det der i nutidens militære terminologi kaldes en armé (2 Mos 2,9), og det er sikkert denne enhed som >>degel<< hentyder til. Vi har her valgt udtrykket >>hærenhed<<.} ved deres fædrenehuses bannere. De skal slå lejr foran forsamlingsteltet og rundt omkring det.
v3 De som skal slå lejr foran mod øst, er Judas lejrs hærenhed efter deres hærafdelinger under judæernes leder, Nakshon, Amminadabs søn,
v4 og hans hærafdeling, de mønstrede af dem er 74.600.
v5 De som skal slå lejr hos ham, er Issakars stamme under issakaritternes leder, Netan’el, Suars søn,
v6 og hans hærafdeling, de mønstrede af dem er 54.400.
v7 Dernæst Zebulons stamme under zebulonitternes leder, Eliab, Helons søn,
v8 og hans hærafdeling, de mønstrede af dem er 57.400.
v9 Alle de mønstrede ved Judas lejr{E: Den hebraiske tekst bruger >>lejr<< både om en enkelt stammes lejrplads, men også om 3 stammers lejrplads, og dermed om det der i v. 3 kaldes for bosættelsen af en >>hærenhed<<.} er 186.400 efter deres hærafdelinger. De skal bryde op som den første afdeling.

==Rubens lejr skal være mod syd sammen med Simeon og Gad.==

v10 Rubens lejrs hærenhed skal være mod syd efter deres hærafdelinger under rubenitternes leder, Elisur, Shede’urs søn,
v11 og hans hærafdeling, de mønstrede af dem er 46.500.
v12 De som skal slå lejr hos ham, er Simeons stamme under simeonitternes leder Shelumiel, Surishaddajs søn,
v13 og hans hærafdeling, de mønstrede af dem er 59.300.
v14 Dernæst Gads stamme under gaditternes leder, Eljasaf, De’uels søn,
v15 og hans hærafdeling, de mønstrede af dem er 45.650.
v16 Alle de mønstrede ved Rubens lejr{T: Se v. 9} er 151.450 efter deres hærafdelinger. De skal bryde op som den anden afdeling.

==Levitterne med forsamlingsteltet skal være i midten.==

v17 Dernæst skal forsamlingsteltet bryde op. Levitternes lejr skal være midt imellem lejrene. Sådan som de slår lejr, skal de også bryde op, hver på sin plads{T: Ordret: >>hver ved sin hånd<<, og her om deres indbyrdes placering.}, efter deres bannere.

==Efraims lejr skal være mod vest sammen med Manasse og Benjamin.==

v18 Efraims lejrs hærenhed efter deres hærafdelinger skal være mod vest under efraimitternes leder Elishama, Ammihuds søn,
v19 og hans hærafdeling, de mønstrede af dem er 40.500.
v20 Sammen med ham skal Manasses stamme være under manassitternes leder Gamliel, Pedasurs søn,
v21 og hans hærafdeling, de mønstrede af dem er 32.200.
v22 Dernæst Benjamins stamme under benjaminitternes leder Abidan, Gid’onis søn,
v23 og hans hærafdeling, de mønstrede af dem er 35.400.
v24 Alle de mønstrede ved Efraims lejr{T: Se v. 9} er 108.100, efter deres hærafdelinger. De skal bryde op som den tredje afdeling.

==Dans lejr skal være mod nord sammen med Asher og Naftali.==

v25 Dans lejrs hærenhed skal være mod nord efter deres hærafdelinger under danitternes leder Akiezer, Ammishaddajs søn,
v26 og hans hærafdeling, de mønstrede af dem er 62.700.
v27 De som skal slå lejr hos ham, er Ashers stamme under asheritternes leder Pagiel, Okrans søn,
v28 og hans hærafdeling, de mønstrede af dem er 41.500.
v29 Og Naftalis stamme under naftalitternes leder Akira, Enans søn,
v30 og hans hærafdeling, de mønstrede af dem er 53.400.
v31 Alle de mønstrede ved Dans lejr{T: Se v. 9} er 157.600. De skal bryde op som sidste afdeling efter deres bannere.<<

==Slutning.==

v32 Dette er de mønstrede israelitter efter deres fædrenehus. Alle de mønstrede i lejrene efter deres hærafdelinger var 603.550.
v33 Men levitterne blev ikke mønstret sammen med israelitterne, sådan som JHVH havde befalet Moses.
v34 Israelitterne gjorde det; præcis som JHVH havde befalet Moses sådan slog de lejr i deres hærenheder, og sådan rejste de, hver inden for sin slægt sammen med sit fædrenehus.


