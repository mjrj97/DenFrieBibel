!!<Modenhed: Delvis færdig>!!
!!<Oversættelse: Nicolai Winther-Nielsen>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 23.02.2022>!!

===Jonas’ Bog, kapitel 2===
==Jonas’ taksigelse i havdyret==
//0 v1 HERREN sørgede for{E: Fortælleren har her  og i 4,6-8 valgt et sjældent verbum for Guds handling, *mnh*, som har en kernetydning af at bestemme og tildele noget.}  et stort havdyr 
//1 til at sluge Jonas, 
//0 og Jonas var i havdyrets bug i tre dage og tre nætter.
//0 v2 Jonas bad til HERREN sin Gud fra havdyrets bug 
//1 v3 og sagde: 

//2 >>Jeg råbte i min nød til HERREN,

//5 og han svarede mig; 

//4 fra gravens indre {E: *beṭen šᵊʔôl* er ordret >>sheols bug.<<  Ordet *šᵊʔôl* referer ofte til >>dødsriget<< eller >>helvede<<, men også til >>graven<< og i enkelte tilfælde til det der svarer til den nærorientalske >>underverden<<. Tidligere oversattes det med >>dødsrigets dyb<< (DO92) eller >>skød<< (1871, 1931).  Det er svært af finde et godt dansk billede.} råbte jeg om hjælp, 

//5 og du hørte min røst.

//6 v4 Du kastede mig i dybet, ned midt i havet,

//8 og vandstrømmen omgav mig; 

//9 alle dine brændinger og dine bølger flød hen over mig. 

//11 v5 Og jeg sagde: 

//12 Jeg er drevet væk for øjnene af dig, 

//13 men jeg vil igen 

//14 kunne betragte dit hellige tempel. 

//10 v6 Vandet omsluttede mig livstruende, {T: Ordret: >>indtil sjælen<<; der må her være tænkt på profetens liv og ikke kun hans sind eller psyke.} 

//11 verdenshavet omgav mig, 

//13 siv {E: sûf >>siv<<, henviser til sivene ved Nilen (2 Mos 2,3.5. Es 19,6) og indgår i betegnelsen *Sivhavet* (2 Mos 10,19. 1 Kong 9,26 osv.). Ofte antages at ordet her må have en særlig betydning med reference til vandplanter som tang.} var viklet fast om mit hoved. 

//12 v7 Jeg sank ned til bjergenes fundament,

//13 og jorden,
//14 dens portslåer var lukket i for mig for evigt. 

//7 Men du trak mig i live op af graven,

//8 HERRE, min Gud.

//4 v8 Da mit liv var allersvagest{T: Der mangler et verbum i teksten; det suppleres for at teksten kan give mening.} 

//3 huskede jeg på HERREN

//6 min bøn nåede frem til dig, til dit hellige tempel.

//6 v9 De der holder sig til den falske tomhed,

//5 de har svigtet deres troskab

//6 v10 Men jeg, 

//7 med tak i min stemme vil jeg ofre til dig, 

//9 hvad jeg har lovet, 
//8 vil jeg indfri,

//4 HERREN har frelsen.<<

//0 v11 Og HERREN talte til havdyret, 
//1 og den kastede Jonas op{T: Verbets grundbetydning er >>kaste op, brække sig,<< men effekten af det er at Jonas reddes i land.}  på det tørre land.
