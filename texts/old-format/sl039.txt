!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 06.03.2016>!!

===Salme 39===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledt af et verbum der betyder >>dirigere<<.} Til Jedutun.{E: Jedutun var efter Davids bestemmelse sammen med Asaf og Heman overhoved for og stamfader til tempelsangerne (1 Krøn 25,1-3; 2 Krøn 5,12; 35,15). Han er formentlig den samme som Etan (1 Krøn 15,19). Overskriften her betyder formodentlig at salmen skal synges af >>Jedutun<< og hans tempelsangere.} 

Salme af David. 

==En nødstedt fortæller om sin tilstand==
v2 Jeg sagde: Jeg vil tage vare på mine veje,

så jeg ikke synder med min tunge;

jeg vil lægge{E: Den hebraiske tekst har gentaget: *ʔešmrāʰ*: >>jeg vil tage vare<<. Sætningen er vanskelig, da *maḥsôm* (>>mundkurv<<) ikke kan være objekt. På grundlag af Septuaginta formoder man: *ʔāśîmāʰ*: >>jeg vil lægge<<} en mundkurv over min mund,

så længe den ugudelige endnu er foran mig.

v3 Jeg var stum i tavshed,

jeg tav, uden at det blev godt.{E: Sætningen består på hebraisk kun af to ord. Andet ord, som byder på forståelsesvanskeligheder, er *miṭṭôv*: >>fra godt<<. Linjen kan (let omskrivende) oversættes: >>jeg tav endog om gode ting<<, eller: >>jeg tav – uden held<<, eller: >>jeg tav – uden (at det bragte mig) noget godt<<. Endelig forstår nogle fortolkere det som forkortet udgave af udtrykket >>fra godt til ondt<< = >>fuldstændig, altomfattende<<.}

Men min smerte tiltog.{T: Ordret: >>blev oprørt<<.}

v4 Mit hjerte blev hedt i mit indre,

under min stønnen optændes en ild.

==Den nødstedtes utålmodige og bitre bøn==
Jeg talte med min tunge:

v5 >>Lad mig kende, JHVHv, mit endeligt

og mine dages mål - hvad det er,

så jeg ved hvor skrøbelig jeg er.

v6 Se, håndsbredder har du givet mine dage,

og min livstid er som intet for dig,

blot som{E: Den hebraiske tekst har *kāl-*: >>hel, hver<<. I mange håndskrifter mangler *l* dog, så der skal læses: *kᵊ*: >>som<<} et vindpust står hvert menneske der.<< Sela{N: Sela}

v7 Kun som et skyggebillede vandrer en mand,

kun forgæves{T: Ordret: >>åndepust, vindpust<<} larmer de,

han samler, men kan ikke vide hvem der skal samle det ind.

==Bøn om tilgivelse og hjælp==
v8 Og nu, Herre, hvad har jeg ventet på?

Min forhåbning – den gælder dig!

v9 Fri mig fra alle mine overtrædelser,

gør mig ikke til spot for tåben!

v10 Jeg er blevet stum, jeg åbner ikke min mund,

for du har gjort det.

v11 Tag din plage fra mig,

jeg er gået til ved din hånds fjendskab.{E: Ordet *tigrāʰ* optræder kun her i GT. Betydningen er omdiskuteret, men >>strid, fjendskab<< er sandsynlig. Mange oversættere følger Septuaginta der må have forudsat: *gᵊvûrāʰ*: >>vægt<<}

v12 Når du tugter en mand med straf for skyld,

opløser du det han sætter pris på, som et møl.

Hvert menneske er kun vindpust. Sela

v13 Hør min bøn, JHVHv, og mit skrig om hjælp,

lyt{E: Mange oversættere vælger at dele verset anderledes end den hebraiske tekst lægger op til. De lader >>lyt<< høre til første linje: >>lyt til mit skrig om hjælp, vær ikke tavs til mine tårer<<} til mine tårer, vær ikke tavs.

For jeg er en fremmed{T: Det hebraiske ord *gēr* (>>fremmed<<) betegner en person der har søgt ophold og beskyttelse i landet uden at have borgerret eller rettigheder i det hele taget.} hos dig, en tilflytter som alle mine fædre.

v14 Se bort fra mig så jeg kan blive glad,

før jeg går bort og ikke mere er til.


