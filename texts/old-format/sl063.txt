!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 09.07.2018>!!

===Salme 63===

==Overskrift==
v1 Salme af David.

Dengang han var i Judas Ørken. 

==Længsel efter Gud==
v2 Gud, du er min Gud, jeg vil søge{E: Tidligere ofte oversat: >>tidligt søger jeg dig<<, idet verbet *šḥr* (>>søge<<) har samme rod som ordet for >>morgenrøde<< (*šaḥar*). Salmen er derfor også blevet brugt som morgensalme.} dig,

min sjæl har tørstet efter dig,

mit kød har længtes efter dig

i et tørt og udpint{T: Ordret nærmere: >>vansmægtende<<.} land uden vand.

v3 Således skuede jeg dig i helligdommen,

da jeg så din magt og din herlighed.{E: Verset kan også oversættes: >>Således spejdede jeg efter dig i helligdommen for at se din magt og din herlighed<<.}

v4 For din nåde{N: nåde} er bedre end liv.

Mine læber skal prise dig,

v5 ja, jeg vil velsigne dig hele mit liv,{T: Ordret: >>i mit liv<<.}

i dit navn vil jeg løfte mine hænder.

==Trygheden hos Gud==
v6 Min sjæl skal mættes som af fede og gode retter,{E: Festmåltidets hovedretter var fede. Grundteksten har to ord der begge betyder: >>fedt<<; det ene oversættes dog undertiden: >>marv<<.}

og min mund skal lovprise dig med jublende læber{T: Ordret: >>jubels læber<<.}

v7 når jeg husker dig på mit leje

og i nattevagterne mediterer{T: Ordret: >>læser mumlende<<.} over dig.

v8 For du har været min hjælp,

og i dine vingers skygge vil jeg juble.

v9 Min sjæl hang ved dig,

din højre hånd holdt mig fast.

==Modstandernes skæbne==
v10 Men de der til fordærv stræber mig efter livet,{T: Kan også oversættes: >>Men til (eget) fordærv stræber de mig efter livet<<.}

skal gå ned i jordens nederste dybder.{E: Det er dødsriget.}

v11 Man skal give dem i sværdets magt,{E: Ordret: >>De skal give ham i sværdets magt<<. >>Ham<< må i sammenhængen opfattes kollektivt, ligesom der må underforstås et >>man<<. En anden mulighed er dog at oversætte: >>De som vil give ham (kongen) i sværdets magt, skal (selv) blive ræves bytte<<.}

de skal blive ræves bytte.

v12 Men kongen skal glæde sig i Gud,

alle som sværger ved ham,{E: Meningen kan også være: >>Alle, som sværger ham (kongen) troskab, skal ….} skal rose sig,

for munden skal lukkes på dem som taler løgn.
