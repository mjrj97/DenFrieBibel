!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Endnu ikke sket>!!
!!<Dato for denne version: 25.01.2022>!!

===Prædikerens Bog, kapitel 8===

v9 Alt dette har jeg set, og jeg har lagt mærke til{T: Ordret: >>rettet mit hjerte mod<<.} al den gerning som gøres under solen; der er en tid da det ene menneske hersker over det andet til dettes ulykke. 
v10 Derefter så jeg ugudelige begravet, de som er kommet og gået fra det hellige sted og bliver prist{T: Denne oversættelses støttes af et stort antal håndskrifter, mens flertallet skulle oversættes: >>bliver glemt<<.} i byen hvor de har gjort således; også dette er tomhed.{T: Den hebraiske tekst til verset er meget usikker og omdiskuteret. Forskellige håndskrifter og forslag til ændret vokalisering kunne tilsammen give oversættelsen: >>Derefter så jeg de ugudelige blive begravet, og da nogle vendte tilbage fra det hellige sted, blev de prist i byen hvor de har gjort sådan. Også det er tomhed<<.} 
v11 Eftersom der ikke fældes en hurtig dom over den onde gerning, er menneskenebørnenes hjerte i dem fuldt af at gøre ondt. 
v12 Selvom en synder gør hundrede gange ondt og lever længe, ved jeg dog at det skal gå dem vel som frygter Gud, dem som frygter for hans ansigt. 
v13 Men det skal ikke gå den ugudelige vel, og han skal ikke forlænge dagene, der er som en skygge, fordi han ikke frygter for Guds ansigt. 
v14 Der er en tomhed som sker på jorden: At der er retfærdige som det går efter de ugudeliges gerning, og at der er ugudelige som det går efter de retfærdiges gerning; jeg sagde at også dette er tomhed. 
v15 Da priste jeg glæden, for et menneske har ikke noget bedre under solen end at spise og drikke og være glad; og dette følger ham i hans slid i de levedage som Gud har givet ham under solen. 
 
