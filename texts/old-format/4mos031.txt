!!<Modenhed: Delvis færdig>!!
!!<Oversættelse: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 18.07.2017>!!
===Fjerde Mosebog, kapitel 31===

==Israelitterne får besked på at kæmpe mod midjanitterne med 12.000 mand.==

v1 JHVH sagde til Moses: 
v2 >>Tag hævn{T: Nyere studier har påvist at betydningen kan være at søge oprejsning.} over midjanitterne for det de har gjort mod israelitterne. Derefter skal du samles til dit folk.<<
v3 Da sagde Moses til folket: >>Lad mænd iblandt jer udruste sig til kamp. De skal drage imod midjanitterne for at udføre JHVHs hævn over midjanitterne. 
v4 1000 fra hver af alle Israels stammer skal I sende i kamp.<<
v5 Af Israels tusinder blev der så udtaget 1000 fra hver stamme, 12.000 rustet til kamp.
v6 Moses sendte de 1000 fra hver stamme i kamp. Sammen med dem var Pinehas, præsten Eleazars søn, og han havde de hellige redskaber og signalhornene med sig.

==Israelitternes hær overvinder midjanitterne og fører fangerne og byttet til lejren.==

v7 De kæmpede mod midjanitterne sådan som JHVH havde befalet Moses. De slog alle mænd ihjel.
v8 Sammen med de øvrige dræbte slog de også midjanitternes konger ihjel,
nemlig Evi, Rekem, Sur, Hur og Reba, fem midjanitiske konger. De slog også Bileam, Beors søn, ihjel med sværdet.
v9 Israelitterne tog midjanitternes hustruer og deres småbørn til fange, også alle deres kreaturer og alle deres ejendele tog de som bytte.
v10 Alle de byer de boede i, og alle deres lejrpladser brændte de ned.
v11 De tog alt byttet og det de havde røvet, både mennesker og dyr.
v12 De førte fangerne og rovet og byttet til Moses og præsten Eleazar og hele israelitternes forsamling, til lejren på Moabs slette som er ved Jordan over for Jeriko.
v13 Moses og præsten Eleazar og alle forsamlingens ledere gik dem i møde uden for lejren.

==Moses skælder dem ud fordi de har ladet kvinderne leve. De skulle have dræbt alle som havde været sammen med en mand, og lade sig selv og alt hvad de førte med sig, rense uden for lejren.==

v14 Moses blev vred på dem som havde kommandoen over hærens afdelinger på tusinde og hundrede mand, da de kom fra felttoget.
v15 Moses spurgte dem: >>Har I ladet kvinderne leve?
v16 Det var jo dem der på foranledning af Bileams ord fik israelitterne til at handle troløst mod JHVH i sagen med Peor, det der førte til at plagen kom over JHVHs forsamling.
v17 Nu skal I slå alle drengebørn ihjel, og dræb også hver eneste kvinde som har været i seng med en mand.
v18 Men alle de piger som ikke har været i seng  en mand, skal I lade leve.
v19 Og I skal holde jer uden for lejren i syv dage. Enhver af jer som har slået nogen ihjel, og enhver af jer som har rørt en dræbt, I skal rense jer for synden på den tredje og den syvende dag, I og jeres fanger.
v20 Hver klædning og alt tøj af skind og alt det der er lavet af gedehår, og alle genstande af træ skal I rense for synd.<<
v21 Præsten Eleazar sagde til krigerne, dem der var draget i krig: >>Dette er den lovforordning som JHVH har befalet Moses:
v22 Guld og sølv, bronze, jern, tin og bly,
v23 alt det der kan tåle ild, skal I lade gå gennem ild så det bliver rent, dog skal det renses med renselsesvandet. Men alt det som ikke tåler ild, skal I lade gå gennem vandet.
v24 Og på den syvende dag skal I vaske jeres tøj så bliver I rene, og derefter må I komme ind i lejren.<<

==Byttet bliver delt efter JHVHs befaling.==

v25 JHVH sagde til Moses:
v26 >>Du og præsten Eleazar og overhovederne for forsamlingens fædrenehuse skal lave optælling af det bortførte krigsbytte af mennesker og dyr.
v27 Du skal dele byttet i to dele mellem dem som tog del i krigen, som drog ud i kamp, og hele forsamlingen.
v28 Du skal tage en afgift til JHVH fra soldaterne som drog i kamp, en andel for hver 500 blandt både mennesker og af kreaturer, af æsler og af får og geder.
v29 Af den halvdel som er tilfaldet dem, skal I tage det, og til præsten Eleazar skal du give gaven til JHVH.
v30 Af den halvdel som er tilfaldet israelitterne, skal du tage en ud af hver 50, både af mennesker og af kreaturer og af æsler og af får og geder, af alle dyr, og du skal give dem til levitterne som varetager opgaverne ved JHVHs bolig.<<
v31 Moses og præsten Eleazar gjorde som JHVH havde befalet Moses.
v32 Krigsbyttet, nemlig det der var tilbage af det bytte som krigerne havde røvet, var: 675.500 får og geder,
v33 72.000 stykker kvæg,
v34 61.000 æsler,
v35 og 32.000 kvinder som ikke havde været i seng med nogen mand. 
v36 Den halvdel som var tilfaldet dem som var draget ud i kamp, udgjorde i tal: 337.500 får og geder.
v37 og afgiften til JHVH af får og geder var 675.
v38 Af kreaturer var der 36.000, hvoraf afgiften til JHVH var 72.
v39 Af æsler var der 30.500, hvoraf afgiften til JHVH var 61.
v40 Af mennesker var der 16.000, hvoraf afgiften til JHVH var 32 personer.
v41 Moses gav afgiften til præsten Eleazar som en gave for JHVH, sådan som JHVH havde befalet Moses.
v42 Af den halvdel som tilfaldt israelitterne, den halvdel som Moses tog fra mændene der havde kæmpet - 
v43 forsamlingens halvdel var 337.500 får og geder,
v44 36.000 stykker kvæg,
v45 30.500 æsler,
v46 og 16.000 mennesker -
v47 af denne halvdel, som tilfaldt israelitterne, tog Moses en ud af hver 50, både af mennesker og af dyr, og han gav dem til levitterne som varetog opgaverne ved JHVHs bolig, sådan som JHVH havde befalet Moses.

==Lederne giver gave af deres bytte til JHVH.==

v48 De, som havde kommandoen over hærens afdelinger på tusinde og hundrede mand, gik frem til Moses,
v49 og de sagde til Moses: >>Dine tjenere har talt de krigere som var under vores kommando, og der mangler ikke en eneste af os.
v50 Derfor ofrer vi, som offer til JHVH, enhver af os hvad han har fundet af guldsmykker:  armlænker, armringe, fingerringe, øreringe og halskæder, for at skaffe soning for os for JHVHs ansigt.<<
v51 Moses og præsten Eleazar tog guldet af dem, alle de forarbejdede kunsthåndværker.
v52 Alt det guld de gav JHVH som gave, var 16.750 sekel, fra tusindeførerne og hundredeførerne.
v53 Krigerne havde hver for sig fået bytte.
v54 Moses og præsten Eleazar tog guldet fra dem som havde kommandoen over hærens afdelinger på tusinde og hundrede mand, og de førte det ind i forsamlingsteltet for JHVHs ansigt til erindring om israelitterne.

