!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Litterært tjek: Trine Tøndering>!!
!!<Dato for denne version: 22.04.2020>!!
===Anden Mosebog, kapitel 14===

==Israel lejrer sig ved havet efter Guds Befaling; Farao sætter efter dem med sin hær==
v1 JHVH talte til Moses og sagde:
v2 >>Tal til Israels børn så de vender om og slår lejr ud for Pi-ha-Kirot, mellem Migdol og havet, ud for Ba’al-Sefon, over for det skal I slå lejr ved havet.
v3 For Farao vil sige om Israels børn: >De er faret vild i landet, ørkenen har lukket sig om dem.<
v4 Og jeg vil forhærde Faraos hjerte så han vil forfølge dem, og jeg vil forherlige mig på Farao og på hele hans hær. Så skal egypterne{T: Ordret: >>Egypten<<.} forstå at jeg er JHVH.<< Og de gjorde sådan.
v5 Kongen af Egypten fik besked om at folket var flygtet. Da vendte Faraos og hans tjeneres hjerte sig mod folket, og de sagde: >>Hvad er det vi har gjort, for vi lod Israel rejse, så de ikke skal trælle for os?<<
v6 Så lod han spænde for sin vogn og tog sit folk med sig.
v7 Og han tog seks hundrede udvalgte vogne{E: Der er formodentlig tænkt på veludrustede stridsvogne.} og{T: Ordet *wᵊ* (>>og<<) kan i sammenhængen muligvis oversættes: >>nemlig<<. Derved undgår man også at skulle underforstå et >>andre<< (se næste note).} alle andre{T: Ordet >>andre<< er underforstået ud fra sammenhængen.} vogne i Egypten og vognkæmpere{T: Ordet *šāliš* betyder ordret: >>3. mand<<. Det er måske betegnelse for >>adjudant<< eller >>officer<<.} på dem alle.
v8 JHVH forhærdede Egyptens kong Faraos hjerte så at han forfulgte Israels børn; men Israels børn drog ud med en løftet hånd.{T: Udtrykket angiver styrke og uforfærdethed.}
v9 Så satte egypterne{T: Ordret: >>Egypten<<.} efter dem og indhentede dem, hvor de havde slået lejr ved havet – alle Faraos hestevogne og hans ryttere og hans hær – ved Pi-ha-Kirot ud for Ba’al-Sefon. 

==Israelitternes frygt==
v10 Farao nærmede sig; og Israels børn løftede deres øjne, og se: Egypterne{T: Ordret: >>Egypten<<.} rykkede ud efter dem; da blev de meget bange, og Israels børn råbte til JHVH.
v11 De sagde til Moses: >>Er der ikke grave i Egypten, siden du tog os ud for at dø i ørkenen? Hvad er det du har gjort med os ved at føre os ud af Egypten?
v12 Er det ikke det vi sagde til dig i Egypten, da vi sagde: >Lad os være, vi vil trælle for egypterne.{T: >>Egypten<<.} For det er os bedre for os at trælle for egypterne end at dø i ørkenen.<<<
v13 Da sagde Moses til folket: >>Frygt ikke, træd frem og se JHVHs frelse, som han vil udføre for jer i dag; for som I skal se egypterne{T: Ordret: >>Egypten<<.} i dag, skal I ikke i evighed se dem igen.
v14 JHVH vil kæmpe for jer, og I – I skal tie stille.<<

==Frelsens Herre==
v15 JHVH sagde til Moses: >>Hvorfor skriger du til mig? Sig til Israels børn at de skal bryde op; 
v16 og du – løft din stav og ræk din hånd ud over havet og kløv det, så skal Israels børn gå midt igennem havet på tør grund.
v17 Men jeg, se: jeg vil forhærde egypternes{T: Ordret: >>Egyptens<<.} hjerte så de følger{T: Ordret: >>kommer<<.} efter dem; og jeg vil forherlige mig på Farao og på hele hans hær, på hans vogne og på hans ryttere.
v18 Egypterne{T: Ordret: >>Egypten<<.} skal forstå at jeg er JHVH, når jeg forherliger mig på Farao, på hans vogne og på hans ryttere.<<

==Israelitterne går tørskoede gennem havet==
v19 Da brød Guds engel, som gik foran Israels hær, op og gik om bag dem; og skysøjlen brød op fra at være foran dem og stillede sig bag dem
v20 så den kom mellem Egyptens hær og Israels hær, og den var sky og mørke, men oplyste natten;{E: Meningen er at der var mørke over egypterne, men lys hos israelitterne, jf. 9. plage.} den ene kom ikke den anden nær hele natten.
v21 Moses rakte sin hånd ud over havet, og JHVH drev havet væk{T: Ordret: >>fik til at gå (væk)<<.} ved en stærk østenstorm hele natten og gjorde havet til tørt land; og vandene skiltes ad. 
v22 Israels børn gik midt igennem havet på tørt land, idet vandet var som en mur på deres højre og på deres venstre side.
v23 Og egypterne forfulgte dem og kom efter dem, alle Faraos heste, hans vogne og hans ryttere, til midten af havet.
v24 Men det skete i morgenvagten at JHVH så ned til Egyptens hær gennem{T: Ordret: >>i<<.} ildsøjlen og skyen, og han skabte forvirring{E: Det hebraiske ord indikerer også frygt og panik.} i Egyptens hær,
v25 og han fjernede{T: Ordet *yāsar* betyder: >>fjernede<<. Mange oversættere følger de gamle oversættelser og går ud fra at der skulle stå: *jæʔæsor*: >>blokerede<<. I konsonantteksten skal der blot indføjes et enkelt bogstav.} hjulene fra deres vogne og lod dem rykke frem med besvær. Da sagde egypterne:{T: Ordret: >>da sagde Egypten<<.} >>Lad os{T: Den hebraiske tekst har singularis, jf. foregående note.} flygte for Israel, for JHVH kæmper for dem mod Egypten.<<

==Straffen over forfølgerne==
v26 Da sagde JHVH til Moses: >>Ræk din hånd ud over havet, så vandet vender tilbage over egypterne,{T: Ordret: >>Egypten<<. Således også: >>over dets vogne og over dets ryttere<<.} over deres vogne og over deres ryttere.<< 
v27 Så rakte Moses sin hånd ud over havet, og havet vendte ved daggry tilbage til sit normale leje, og da egypterne flygtede imod det, styrtede JHVH egypterne midt ud i havet.
v28 Vandet vendte tilbage og dækkede vognene og rytterne i hele Faraos hær, som var kommet efter dem ud i havet; der blev end ikke én tilbage af dem.
v29 Men Israels børn vandrede på det tørre midt gennem havet, og vandet var som en mur for dem på deres højre og på deres venstre side.
v30 Sådan frelste JHVH Israel den dag fra egypternes{T: Ordret: >>Egyptens<<.} hånd, og Israel så egypterne{T: Ordret: >>Egypten<<.} ligge døde ved havets bred.
v31 Israel så den stærke{T: Ordret: >>store<<.} hånd som JHVH havde vist mod Egypten, og folket frygtede JHVH; og de troede på JHVH og på Moses, hans tjener.

