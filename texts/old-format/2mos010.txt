!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Litterært tjek: Trine Tøndering>!!
!!<Dato for denne version: 22.04.2020>!!
===Anden Mosebog, kapitel 10===

==Ottende plage: Græshopper==
v1 JHVH sagde til Moses: >>Gå ind til Farao, for jeg har forhærdet hans hjerte og hans tjeneres hjerte for at gøre disse mine tegn blandt dem,{T: Den hebraiske teksts: *bᵊqirbô* betyder: >>i hans midte<<. Meningen kan være: >>midt i hans land<<. Oftest følger oversættere de gamle oversættelser, som må have læst: *bᵊqirbām*: >>i deres midte / blandt dem<<.}
v2 og for at du kan fortælle din søn og sønnesøn{T: Ordret: >>i din søns og din sønnesøns ører<<} om det jeg har handlet hårdt i Egypten, og om mine tegn som jeg har sat blandt dem, så I kan forstå{T: Se note til 8,6.} at jeg er JHVH.<<
v3 Så gik Moses og Aron ind til Farao og sagde til ham: >>Sådan har JHVH, hebræernes Gud, sagt: >Hvor længe nægter du at ydmyge dig for mit ansigt? Lad mit folk gå så de kan dyrke mig!
v4 For hvis du nægter at lade mit folk gå, se, så vil jeg i morgen lade græshopper{T: Grundtekstens ord er singularis, men det må opfattes kollektivt.} komme i dit landområde,
v5 og de skal dække jordens{T: Kan også oversættes: >>landets<<, men det er samme ord i næste sætning.} overflade{T: Grundbetydningen af: *ʕayin* er: >>øje<<.} så man ikke skal kunne se jorden, og de skal æde den rest som er reddet, det der er blevet tilbage til jer fra haglen, og de skal æde hvert træ som vokser op hos jer af marken.
v6 Dine huse skal fyldes og alle dine tjeneres huse og alle Egyptens huse, som hverken dine fædre eller dine fædres fædre har set fra den dag de blev til på jorden, og til denne dag.<<< Så vendte han sig og gik ud fra Farao.
v7 Da sagde Faraos tjenere til ham: >>Hvor længe skal denne{E: Underforstået enten: >>denne mand<< eller: >>denne situation<<.} være en snare for os? Lad de mænd gå så de kan dyrke JHVH, deres Gud. Kan du endnu ikke forstå{T: Se note til 8,6.} at Egypten er ruineret?<<
v8 Så blev Moses og Aron bragt tilbage til Farao, og han sagde til dem: >>Gå, dyrk JHVH, jeres Gud. Hvem{T: Ordret: >>Hvem og hvem<<.} er det som går?<<
v9 Moses sagde: >>Vi vil gå med vore unge og vore gamle, med vore sønner og vore døtre; med vort småkvæg og med vort hornkvæg vil vi gå, for det er JHVHs fest for os.<<
v10 Da sagde han til dem: >>Må JHVH være med jer, om jeg vil lade jer og jeres små børn{T: Det hebraiske ord er singularis, men det må opfattes kollektivt.} gå! Se der, I har ondt i sinde.{T: Ordret: >>der er ondt over for jeres ansigt<<.}
v11 Nej, ikke sådan! I mænd kan gå og dyrke JHVH, for det er det I beder om.<< Så jog man dem væk fra Farao.{T: Ordret: >>fra Faraos ansigt<<.}
v12 Da sagde JHVH til Moses: >>Ræk din hånd ud over Egyptens land efter græshopperne så de skal stige op over Egyptens land, og de vil æde alle urter i landet, alt det som haglen lod blive tilbage.<<
v13 Så rakte Moses sin stav ud over Egyptens land, og JHVH førte en østenvind ind i landet hele den dag og hele natten. Morgenen kom, og østenvinden bragte græshopperne op.
v14 Græshopperne steg op over hele Egyptens land og slog sig ned i hele Egyptens landområde. En stor mængde; tidligere havde der ikke været en tilsvarende mængde græshopper, og siden skal der ikke  komme tilsvarende.
v15 De dækkede hele landets{T: Kan også oversættes: >>jordens<<, og dette vers er opfølgning på vers 5. Men i dette vers er der tænkt på landet.} overflade,{T: Grundbetydningen af: *ʕayin* er: >>øje<<.} landet blev formørket, og de åd hver en landets urt og hver et træets frugt, som haglen lod blive tilbage. Og der blev intet grønt tilbage på træet eller blandt markens urter i hele Egyptens land.
v16 Da skyndte Farao sig at kalde på Moses og Aron, og han sagde: >>Jeg har syndet mod JHVH, jeres Gud, og imod jer.
v17 Men nu: Tilgiv mig dog min synd blot denne gang og bed til JHVH, jeres Gud, så han blot fjerner denne død fra mig.<<
v18 Så gik han ud fra Farao, og han bad til JHVH.
v19 Og JHVH vendte vinden til en meget stærk vestenvind{T: Ordret: >>hav-vind<<.} som løftede græshopperne op og drev dem i Sivhavet. Der blev ikke én græshoppe tilbage i hele Egyptens landområde.
v20 Men JHVH gjorde Faraos hjerte hårdt, så han lod ikke Israels børn gå.

==Niende plage: Mørke==
v21 JHVH sagde til Moses: >>Ræk din hånd op mod himlen, så bliver der mørke over Egyptens land, og man vil føle mørke.<<
v22 Moses rakte sin hånd op mod himlen, og der blev dybt mørke{T: Ordret: >>dunkelheds mørke<<.} i hele Egyptens land i tre dage.
v23 Et menneske så ikke sin bror, og et menneske stod ikke op fra sit sted i tre dage; men for alle Israels børn var der lys på deres bosteder.
v24 Da kaldte Farao på Moses og sagde: >>Gå, dyrk JHVH, kun jeres småkvæg og jeres hornkvæg skal blive tilbage. Også jeres små børn{T: Det hebraiske ord er singularis, men det må opfattes kollektivt.} må gå med jer.<<
v25 Moses sagde: >>Også du skal give slagtofre og brændofre i vor hånd så vi kan ofre{T: Ordret: >>så vi kan bringe<<, underforstået: >>offer<<.} til JHVH, vor Gud.
v26 Også vort kvæg skal gå med os, der skal ikke blive en klov tilbage, for vi skal tage af det for at dyrke JHVH, vor Gud; og vi kan ikke vide hvad vi skal dyrke JHVH med før vi kommer derhen.<<
v27 Men JHVH gjorde Faraos hjerte hårdt, og han accepterede ikke at lade dem gå.
v28 Farao sagde til ham: >>Gå bort fra mig, vogt dig, se ikke mit ansigt igen, for på den dag du ser mit ansigt, skal du dø!<<
v29 Og Moses sagde: >>Du har talt rigtigt: Jeg skal herefter ikke se dit ansigt igen!<<
