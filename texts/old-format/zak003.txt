!!<Modenhed: Færdig>!!
!!<Oversættelse: Christian Højgaard>!!
!!<Litterært tjek: Trine Tøndering>!!
!!<Dato for denne version: 31.08.2016>!!

===Zakarias' Bog, kapitel 3===

==Synet om ypperstepræsten Josva==

v1 Han viste mig ypperstepræsten Josva, der stod foran JHVHs engel, og anklageren,{E: I andre oversættelser oversættes der med personnavnet >>Satan<<, men det hebraiske ord *haśśāṭān* er med bestemt artikel, så det er ikke sandsynligt, at det er et personnavn.} der stod på hans højre side for at anklage ham. v2 JHVH sagde til anklageren: >>JHVH irettesætter dig, anklager! JHVH, som har udvalgt Jerusalem, irettesætter dig! Er denne{T: Josva.} ikke et brændestykke, der er reddet ud af ilden?<< v3 Josva stod foran englen med beskidte klæder. v4 Og han sagde til dem, der stod foran ham: >>Tag de beskidte klæder af ham,<< og derefter sagde han til ham: >>Se, jeg har taget din skyld fra dig og iført dig festklæder!<< v5 Jeg sagde: >>Lad dem sætte en turban på hans hoved!<< Så satte de en ren turban på hans hoved og iførte ham klæder, og JHVHs engel stod der. v6 JHVHs engel formanede Josva og sagde:

v7 >>Således siger Hærskarers JHVHv:

Hvis du vandrer på mine veje,

og hvis du varetager mine forordninger,

skal du bestyre mit hus og varetage mine forgårde.

Og jeg vil lade dig færdes blandt dem, som står her.<<

>>Hør efter, Josva, du ypperstepræst: Du og dine venner, som sidder foran dig,

I er tegn på, at jeg sender min tjener, Semak.{T: Semak betyder spire, men er her bevaret som et navn eller titel.}

v9 For se, stenen som jeg har lagt foran Josva,

på den ene sten er der syv øjne;

jeg vil selv indgravere den, siger Hærskarers JHVHv,

og jeg vil fjerne dette lands skyld på én dag.

v10 På den dag, siger Hærskarers JHVHv,

skal I invitere hinanden til at sidde under vintræet og figentræet.{E: Ordret >>skal enhver kalde på sin ven hen under vintræet og hen under figentræet<<.}
