!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 56===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.} Al-jonat-elem-rehokim.{T: Formodentlig et musikudtryk (evt. en melodiangivelse) af ukendt betydning. Ordret evt.: >>Efter stumhedens due, de fjerne/blandt de fjerne<<.}

Af David. Miktam.{T: Betydningen ukendt, evt. >>klenodie, gyldent smykke<< (af *ketem*: >>guld<<), eller >>uudslettelig<< af *kātam*: >>indpræge (på en stele)<<. I så fald skal denne og de øvrige salmer med denne overskrift (Sl 16; 57-60) fastholde en alvorlig situation i folkets erindring.}

Dengang filistrene i Gat greb ham.

==Klagende bøn==
v2 Vær mig nådig, Gud, for et menneske{T: >>menneske<< kan her evt. være ment kollektivt: >>mennesker<<.} efterstræber mig,

dagen lang trænger en stridsmand sig ind på mig.

v3 Mine fjender efterstræber mig hele dagen,

for mange fører krig imod mig i hovmod.{T: *mārôm* betyder >>det høje/ophøjede<<, men oversættes her ofte >>i hovmod<<. Andre tager det som indledning til v. 4: >>du Højeste!<<.}

==Erklæring af tillid==
v4 På en dag, hvor jeg gribes af frygt, stoler jeg på dig.

v5 Ved Guds hjælp vil jeg prise hans ord.

Jeg har stolet på Gud, jeg skal ikke frygte;

hvad kan kød{E: Her brugt som betegnelse for et svagt, dødeligt menneske.} gøre mig?

==Ny klage==
v6 Hele dagen krænker de mine ord,

alle deres tanker er rettet imod mig til ondt.

v7 De angriber, de lurer,

de vogter på mine hæle,{E: Udtrykket har dobbelt brod: Dels vogter fjenderne på salmistens skridt, og dels lurer de som slanger der hugger i hælen.}

ligesom de har tragtet efter min sjæl.{T: Formodentlig i betydningen: >>mit liv<<.}

v8 Skal de undslippe trods deres ondskab?

Stød folkene ned i vrede, Gud!

==Vished om hjælp og omsorg==
v9 Du har optegnet min elendighed,{E: Andre oversætter: >>landflygtighed<<. Ordet *nōd* optræder i GT kun her og i stednavnet >>Nod<< (1 Mos 4,16) som stedet her spiller på.}

anbring{E: Accenten på første stavelse i *śîmāʰ* angiver at ordet er imperativ. Hvis den flyttes til anden stavelse, er det part.fem.: >>min tåre er anbragt …<<.} min tåre i din lædersæk;

står det ikke i din bog?

v10 Da skal mine fjender vige tilbage

på den dag da jeg råber.

Dette ved jeg: at Gud er for mig.

v11 Ved Guds hjælp vil jeg prise et ord;

ved JHVHs hjælp vil jeg prise et ord.{E: Meningen er omdiskuteret. Mange oversættere går ud fra at: *dāvār* (>>et ord<<) skal læses som: *dᵊvārô*: >>>hans ord<<, hvor >>ord<< er forstået som et nådesord. Andre oversætter lidt friere: >>På Gud, hvis ord jeg vil prise, / på JHVH, hvis ord jeg vil prise, / på Gud har jeg stolet, jeg skal ikke frygte. / Hvad kan et menneske gøre mig?<<}

v12 Jeg har stolet på Gud, jeg skal ikke frygte.

Hvad kan et menneske gøre mig?

==Tak==
v13 På mig, Gud, hviler de løfter jeg har givet dig,

jeg vil indfri med takofre.

v14 For du befriede min sjæl fra døden,

ja{T: Ordret: >>mon ikke mine fødder fra fald?<<}, mine fødder fra fald,

så jeg kan vandre for Guds ansigt

i livets{T: Kan også oversættes: >>de levendes lys<<.} lys.


