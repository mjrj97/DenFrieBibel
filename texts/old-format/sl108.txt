!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 14.07.2017>!!

===Salme 108===

==Overskrift==
v1 En sang. Salme af David. 

==Tak==
v2 Mit hjerte er trygt, Gud,

jeg vil synge og spille,

ja, min ære.{E: Her formodentlig synonym for >>sjæl<< eller >>personlighed<<. Mange følger dog et betydeligt antal håndskrifter, der har samme tekst som Sl 57,9: >>Vågn op, min ære!<<. Grundtekstens: * kāvôd* kan også oversættes: >>herlighed<<; det er da Gud, der kaldes: >>min herlighed<<.}


v3 Vågn op, du harpe og citer!

Jeg vil vække morgengryet.

v4 Jeg vil takke dig blandt folkene, JHVHv,

og jeg vil lovsynge dig blandt folkeslagene.

v5 For din nåde{N: nåde} er stor op over himlene,

og din sandhed{T: Eller: >>troskab<<.} op til skyerne.

==Bring os hjælp!==
v6 Ophøj dig over himlene, Gud,

og din herlighed komme over hele jorden!

v7 For at dine elskede må blive reddet,

så frels med din højre hånd, og svar mig!

==Guds løfte==
v8 Gud har talt i sin helligdom:{T: Kan også oversættes: >>hellighed<<.}

>>Jeg vil juble, jeg vil udstykke Sikem

og udmåle Sukkots dal.

v9 Mig tilhører Gilead, og mig tilhører Manasse,

og Efraim er mit hoveds hjelm,{T: Ordret: >>værn<<.}

Juda er min herskerstav.

v10 Moab er mit vaskefad,

på Edom vil jeg kaste min sko,

jeg vil bryde ud i jubel over Filistæa!<<

==Klage og bøn==
v11 Hvem vil føre mig til en befæstet by?

Hvem har ledt mig{T: Mange følger Septuaginta og retter *nāḥanî* (>>har ledt mig<<) til: *janḥēnî*: >>vil/skal lede mig<<.} til Edom?

v12 Mon ikke du har forkastet os, Gud,

og vil du ikke drage ud, Gud, med vore hære?

v13 Bring os hjælp mod en fjende,

for menneskers frelse{E: Det er overraskende at første linje har ordet: *ʕezrāʰ* (>>hjælp<<), som er det bedste, mennesker i bedste fald formår, mens anden linje har: *tᵊšûʕāʰ* (>>frelse<<), som alene Gud kan give.} er værdiløs.

v14 Ved Guds hjælp vil vi vinde styrke,

og han skal træde vore fjender ned.



