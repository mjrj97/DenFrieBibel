!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 54===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.} Med strengespil.

Maskil{E: Betydningen er usikker. Man har tidligere (med støtte i Septuaginta) forstået det som >>læredigt<< idet ordet må være afledet af roden *śkl*: >>være klog, overvejende<<. Dette passer dog dårligt med flertallet af de salmer, der kaldes >>maskil<< (Sl 42; 44; 45; 52-55; 74; 78; 88; 89; 142). Det må snarere forstås som >>meditation<< eller >>kunstfærdig salme<< eller evt. >>hyldestsang<<.} af David.

v2 Dengang zifiterne kom og sagde til Saul: >>Mon ikke David skjuler sig hos os?<<

==Bøn om hjælp==
v3 Gud, frels mig ved dit navn

og skaf mig ret ved din styrke!

v4 Gud, hør min bøn,

lyt til min munds ord!

v5 For fremmede har rejst sig imod mig,

og voldsmænd stræber efter mit liv{T: Ordret: >>sjæl<<.},

de har ikke Gud for øje.{T: Ordret: >>De har ikke stillet Gud foran sig<<.} Sela{N: Sela}

==Tillid til at Gud hjælper==
v6 Se, Gud hjælper mig,

Herren er blandt dem der støtter min sjæl.

v7 Det onde skal vende tilbage{T: Der er tvivl om vokaliseringen af verbet *yšwv*. Oversættelsen her forudsætter vokalisering som jussiv (*yāšôv*). En anden mulighed er imperfektum (*yāšûv*): >>Det onde vil vende tilbage …<<. Endelig har jødiske skriftlærte foreslået hif’il: *yāšîv*, hvor Gud er subjekt: >>Han vil lade det onde vende tilbage …<<.} til mine fjender,

udryd dem i din trofasthed!{T: Grundtekstens *ʔemet* har ikke nogen nøjagtig ækvivalent på dansk. Ofte skal det oversættes >>sandhed<<. Det betegner det der står urokkeligt fast, og er et vigtigt ord i pagtssproget, hvor det måske ofte bedst oversættes: >>trofasthed<<.}

==Løfte om takoffer==
v8 Med et frivilligoffer vil jeg bringe dig offer,

jeg vil takke dit navn, JHVHv, for det er godt!

v9 For han befriede mig for al nød,

og mit øje frydede sig over mine fjender.

