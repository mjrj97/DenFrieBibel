!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Endnu ikke sket>!!
!!<Dato for denne version: 18.11.2016>!!

===Esajas' Bog, kapitel 34===

==JHVH bruger Edom som eksempel på sit riges fjender, og han forkynder en forfærdelig udslettelse af dem, 1-17.==


v1 Kom her, I hedninger, for at høre! Og I folke, lyt efter! Lad jorden og alt, hvad der fylder den, verden og alt, hvad der gror på den, høre det!
v2 For JHVHs vrede er over alle hedningerne og hans harme over hele deres hær; han har bandlyst dem, giver dem hen til at slagtes.
v3 Og deres dræbte skal slænges hen, og stanken af deres døde kroppe skal stige op, og bjergene skal flyde med deres blod.
v4 Og himlens hær skal svinde hen, og himlene skal rulles sammen som en bogrulle; og hele deres hær skal visne som et vissent blad af et vintræ og ligesom vissent løv af et figentræ.
v5 For mit sværd er vædet i himlene; se, til dom skal det fare ned over Edom og over det folk, som jeg har bandlyst.
v6 JHVHs sværd er fuldt af blod, er mættet af fedt, af lams og bukkes blod, af vædres nyrefedt; for JHVH har slagtoffer i Bozra og en stor slagtning i Edoms land.
v7 Og bøfler slås ned sammen med dem, og ungkvæg sammen med tyre; og deres land skal blive vædet af blod og deres jordbund af fedt.
v8 For det er JHVHs hævndag, gengældelsens år for Zions retssag.
v9 Og dets {T: Edoms} bække skal forvandles til tjære og dets jordbund til svovl, og dets land skal blive til brændende tjære.
v10 Det skal hverken slukkes dag eller nat, røgen fra det skal stige op i evighed; det skal ligge øde fra slægt til slægt, fra evighed til evighed skal ingen gå igennem det.
v11 Men rørdrum og pindsvin skal eje det, og hornuglen og ravnen skal bo i det; for han skal strække målesnoren ud over det, så det bliver øde, og veje det af, så det skal blive ørken.
v12 Af dets adelige er der ingen, man kan kalde til konge; og alle dets fyrster skal blive til intet.
v13 Og der skal vokse tjørn på dets paladser, nælder og tidsler i dets fæstninger; og det skal være bolig for drager, gård for strudseunger.
v14 Og ørkenens vilde dyr og ulve skal mødes, og den ene onde ånd skal råbe til den anden, kun dæmoner skal slå sig til ro der og finde et hvilested.
v15 Pilslangen skal bygge rede der og lægge æg og udklække unger og samle dem under sin skygge; kun glenter flokkes der, den ene hos den anden.
16 Se efter i JHVHs boh og læs, der mangeler ikke én af disse ting, det ene savner ikke det andet; for hans mund har påbudt det, og hans Ånd har samlet dem.
v17 Og han har kastet lod for dem {T: dvs. for dyrene, v. 14f}, og hans hånd har fordelt det iblandt dem med målesnoren; de skal eje det for evigt, fra slægt til slægt skal de bo der {T: i Edoms land}.



