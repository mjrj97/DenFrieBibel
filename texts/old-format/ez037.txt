!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Endnu ikke sket >!!
!!<Dato for denne version: 02.11.2021>!!

===Ezekiels Bog, kapitel 37===

==Ezekiels syn om døde knogler der bliver levende.==

v1 JHVHs hånd var over mig, og JHVH førte mig i{T: Kan også oversættes: >>ved<<.} ånden ud og anbragte mig i en dal, og den var fuld af knogler. 
v2 Han førte mig forbi dem hele vejen rundt, og se, der lå overordentlig mange oven på jorden i dalen, og se, de var helt tørre. 
v3 Han sagde til mig: >>Menneskesøn! Mon disse knogler kan blive levende?<< Og jeg sagde: >>Herre JHVH! Du ved det.<< 
v4 Han sagde til mig: >>Profetér om disse knogler og sig til dem: >I tørre knogler, hør JHVHs ord! 
v5 Så siger Herren JHVH til disse knogler: Se, jeg vil lade livsånde komme i jer så I bliver levende.
v6 Jeg lægger sener på jer og dækker jer med kød og trækker jer over med hud og giver livsånde i jer så I bliver levende; så skal I erkende at jeg er JHVH.<<< 
v7 Jeg profeterede som det var befalet mig, og der kom en lyd da jeg profeterede, og se, det blev en raslen, og knoglerne nærmede sig, den ene til den anden.{T: Ordret: >>knogle til sin knogle<<, altså som de passede sammen.} 
v8 Jeg så, og se, der kom sener og kød på dem, og der trak sig hud henover, men der var ikke livsånde i dem. 
v9 Han sagde til mig: >>Profetér om livsånden, profetér, menneskesøn! Sig til livsånden: Så siger Herren JHVH: Kom, du livsånde fra de fire verdenshjørner,{T: Ordret: >>vinde<<} og ånd på disse dræbte så de bliver levende.<< 
v10 Jeg profeterede som han befalede mig, og livsånden kom i dem, og de blev levende og rejste sig på deres fødder, en vældig stor hær.
v11 Han sagde til mig: >>Menneskesøn! Disse knogler er hele Israels hus; og se, de siger: >Vores knogler er udtørret og vores forhåbning borte, det er ude med os!< 
v12 Profetér derfor og sig til dem: >Dette siger Herren JHVH: Se, jeg 
åbner jeres grave og fører jer op af jeres grave, mit folk, og bringer jer til Israels land. 
v13 Og I skal vide at jeg er JHVH, når jeg åbner jeres grave, og når jeg fører jer op af jeres grave, mit folk! 
v14 Og jeg giver min Ånd i jer så I bliver levende, og jeg bosætter jer i jeres land, så skal I erkende at jeg JHVH, jeg har sagt det og gjort det, siger JHVH.<<<
