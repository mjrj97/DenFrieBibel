!!<Modenhed: Delvis færdig>!!
!!<Oversættelse: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 18.07.2017>!!
===Fjerde Mosebog, kapitel 33===

==Moses beskriver israelitternes rejser fra de rejste ud af Egypten til de kom til Kana’ans grænser.==

v1 Dette er israelitternes rejser, da de var rejst ud af Egypten, efter deres hære, under Moses og Aron.
v2 Moses nedskrev de steder hvorfra de på deres rejser efter JHVHs ord brød op, og dette er deres rejser efter de steder de brød op fra.
v3 De rejste fra Ramses i den første måned, på den femtende dag i den første måned, på den anden dag i påsken rejste israelitterne med løftet hånd for alle egypternes øjne.
v4 Da var egypterne ved at begrave alle førstefødte som JHVH havde slået ihjel blandt dem, og JHVH havde holdt dom over deres guder.
v5 Israelitterne brød op fra Ramses og slog lejr i Sukkot.
v6 De brød op fra Sukkot og slog lejr i Etam på grænsen til ørkenen.
v7 De brød op fra Etam og vendte om til Pi-ha-Kirot, som er lige over for Ba’al-Sefon, og de slog lejr lige foran Migdol.
v8 De brød op fra Pi-ha-Kirot og gik midt igennem Sivhavet ind i ørkenen, og de gik tre dagsrejser ind i Etams ørken og slog lejr i Mara.
v9 De brød op fra Mara og kom til Elim. I Elim var der 12 vandkilder og 70 palmetræer, og de slog lejr der.
v10 De brød op fra Elim og slog lejr ved Det Røde Hav.
v11 De brød op fra Det Røde Hav og slog lejr i Sins ørken.
v12 De brød op fra Sins ørken og slog lejr i Dofka.
v13 De brød op fra Dofka og slog lejr i Alush.
v14 De brød op fra Alush og slog lejr i Refidim. Der havde folket ikke vand at drikke.
v15 De brød op fra Refidim og slog lejr i Sinajs ørken.
v16 De brød op fra Sinajs ørken og slog lejr i Kibrot-ha-Ta’ava.
v17 De brød op fra Kibrot-ha-Ta’ava og slog lejr i Haserot.
v18 De brød op fra Haserot og slog lejr i Ritma.
v19 De brød op fra Ritma og slog lejr i Rimmon-Peres.
v20 De brød op fra Rimmon-Peres og slog lejr i Libna.
v21 De brød op fra Libna og slog lejr i Rissa.
v22 De brød op fra Rissa og slog lejr i Kehelata.
v23 De brød op fra Kehelata og slog lejr ved Har-Shefer.
v24 De brød op fra Har-Shefer og slog lejr i Harada.
v25 De brød op fra Harada og slog lejr i Makhelot.
v26 De brød op fra Makhelot og slog lejr i Tahat.
v27 De brød op fra Tahat og slog lejr i Tara.
v28 De brød op fra Tara og slog lejr i Mitka.
v29 De brød op fra Mitka og slog lejr i Hashmona.
v30 De brød op fra Hashmona og slog lejr i Moserot.
v31 De brød op fra Moserot og slog lejr i Bene-Ja’akan.
v32 De brød op fra Bene-Ja’akan og slog lejr i Hor-ha-Gidgad.
v33 De brød op fra Hor-ha-Gidgad og slog lejr i Jotbata.
v34 De brød op fra Jotbata og slog lejr i Abrona.
v35 De brød op fra Abrona og slog lejr i Esjongeber.
v36 De brød op fra Esjongeber og slog lejr i Zins ørken, det er Kadesh.
v37 De brød op fra Kadesh og slog lejr ved bjerget Hor på grænsen til Edom.
v38 Da gik præsten Aron op på bjerget Hor, efter JHVHs ord, og døde der i det 40. år efter at israelitterne var gået ud af Egypten, i den femte måned på den første dag i måneden.
v39 Aron var 123 år gammel da han døde på bjerget Hor.
v40 Den kana’anæiske konge i Arad, som boede i den sydlige del af Kana’an, hørte om israelitternes komme.
v41 De brød op fra bjerget Hor og slog lejr i Salmona.
v42 De brød op fra Salmona og slog lejr i Punon.
v43 De brød op fra Punon og slog lejr i Obot.
v44 De brød op fra Obot og slog lejr i Ijje-ha-Abarim ved Moabs landegrænse.
v45 De brød op fra Ijjim og slog lejr i Dibon-Gad.
v46 De brød op fra Dibon-Gad og slog lejr i Almon-Diblatajim.
v47 De brød op fra Almon-Diblatajim og slog lejr i Abarimbjergene foran Nebo.
v48 De brød op fra Abarimbjergene og slog lejr på Moabs sletter ved Jordan over for Jeriko.
v49 De slog lejr ved Jordan i området fra Bet-ha-Jeshimot til Abel-Shittim på Moabs sletter.

==JHVH befaler dem atter at uddrive alle landets indbyggere og at uddele landet ved lodkastning.==

v50 JHVH talte til Moses på Moabs sletter ved Jordan over for Jeriko. Han sagde:
v51 >>Tal til israelitterne og sig til dem: >Når I er gået over Jordan ind i Kana’an,
v52 da skal I uddrive alle landets indbyggere foran jer og tilintetgøre alle deres billedstøtter, og I skal tilintetgøre alle deres støbte billeder og ødelægge alle deres høje.
v53 I skal indtage landet og bo i det, for jeg har givet jer landet i eje.
v54 I skal tage landet til arv ved lodkastning efter jeres slægter, den som er mange, hans arv skal I gøre stor, og den som er få, hans arv skal du gøre lille. Der hvor loddet falder ud for ham, det skal tilhøre ham. Efter jeres fædres stammer skal I tage det til arv.
v55 Hvis I ikke uddriver landets indbyggere foran jer, da skal de som I lader blive tilbage af dem, blive som torne i øjnene på jer og som brod i jeres sider, og de skal plage jer i det land I bor i.
v56 Det skal ske således at det jeg tænkte at gøre ved dem, det vil jeg gøre ved jer.<<<

