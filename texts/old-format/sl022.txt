!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 04.09.2017>!!

===Salme 22===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledt af et verbum der betyder >>dirigere<<.} Efter  >>Morgenrødens hind<<.{E: Hebraisk: *ʕal-ʔayyelet haššaḥar*. Det kan være en anvisning på at denne salme skal synges på samme melodi eller måde som den (for os) ukendte salme: >>Morgenrødens hind<<. En anden mulighed er at det er angivelse af at den skal synges og bedes om morgenen, evt. lige før solopgang.}

Salme af David.

==Klage i gudsforladthedens nød==
v2 Min Gud, min Gud! Hvorfor har du forladt mig?

Fjernt fra min frelse er mit skrigs ord.{E: Meningen må være, at skriget ikke når den frelsende Gud. Mange retter *mîyšûʕātî* (>>fra min frelse<<) til: *mîššawʕātî*: >>fra mit råb om hjælp<< og underforstår et >>og<< og et >>du<<: >>Du er langt borte fra mit råb om hjælp og fra mit skrig<<.}

v3 Min Gud, jeg råber om dagen, men du svarer ikke,

og om natten, men jeg bliver ikke beroliget.

v4 Men du er hellig,

tronende på Israels lovsange!{E: Mange vælger at flytte den delende accent fra *qādôš* (>>hellig<<)til *yôšēv* (>>tronende<<) og læse *haqqādôš*: >>den hellige<<: >>Men du troner som den hellige, (du) Israels lovsange<<.}

v5 Vore fædre stolede på dig,

de stolede på dig, og du befriede dem.

v6 Til dig råbte de og blev reddet,

de stolede på dig og blev ikke gjort til skamme.

v7 Men jeg er en orm og ikke en mand,

til spot for mennesker og foragtet af folk.{T: Ordret: >>menneskes spot og folks foragt<<.}

v8 Alle der ser mig, spotter mig,

de vrænger mund,{T: Ordret: >>De laver en spalte med læben<<.} de ryster på hovedet:

v9 >>Vælt det på JHVH,{T: Mange vælger at ændre vokaliseringen af *gōl* (>>vælt!<<) til *gal*: >>han har væltet<<.} lad ham befri ham,

han må redde ham, for han har velbehag i ham<<!

v10 Du er dog den som drog mig af moders liv,

du gav mig tryghed ved min moders bryster.

v11 På dig blev jeg kastet fra fødslen{T: Ordret: >>fra moderskød<<},

fra min moders liv er du min Gud.

v12 Vær ikke fjernt fra mig, for nød er nær,

for der er ingen hjælper.

v13 Mange tyre har indesluttet mig,

Bashans stærke {T: Underforstået: bøfler} har omringet mig.

v14 De har spærret deres gab op imod mig

som en løve der river og brøler.

v15 Jeg er udøst som vand,

og alle mine knogler er vredet af led,

mit hjerte er blevet som voks,

det er smeltet midt i mit indre.
 
v16 Min kraft{E: Oftest regner man med, at to konsonanter er byttet om, så der i stedet for *kōḥî* (>>min kraft<<) skal læses *ḥikkî*: >>min gane<<. Rettelsen har dog ingen støtte i gamle håndskrifter.} er tørret som et potteskår,

min tunge er klæbet til mine gummer,

du har lagt mig ned i dødens støv.

v17 For hunde har omringet mig,

en flok af ugerningsmænd har slået kreds omkring mig,

de har gennemboret{E: Den hebraiske tekst har *kāˀᵃrî*: >>som en løve<<. Hvis den er rigtig, må meningen være at fjenderne har slået kreds omkring ham og >>som en løve<< holder hans >>hænder og fødder<< fast. Med støtte bl.a. i de gamle oversættelser retter man oftest til *kāˀᵃrû*: >>de har gennemboret<< idet man forudsætter at de har oversat den originale tekst. Denne forståelse støttes nu også af en stump af et hebraisk manuskript der er fundet i en hule Nahal Hever nær Det Døde Hav. Manuskriptstumpen dateres til 1. århundrede e.Kr. (oftest) eller 1. århundrede f.Kr. Den er i alle tilfælde ca. 1000 år ældre end det ældste eksisterende hebraiske manuskript – det ældste, Codex Aleppo fra ca. 930 e.Kr., mangler bl.a. Sl 22, og det samme gælder Salmerullen fra Qumran.} mine hænder og mine fødder.

v18 Jeg kan tælle alle mine knogler,

de ser på mig med skadefryd.{T: Ordret: >>de ser, ser med lyst på mig<<.}

v19 De deler mine klæder imellem sig

og kaster lod om min klædning.

==Bøn om frelse==
v20 Men du, JHVHv, vær ikke langt borte!

Min styrke, skynd dig at komme mig til hjælp!

v21 Red min sjæl{T: Her formodentlig i betydningen >>mit liv<<.} fra sværdet,

min eneste{T: Dvs. >>sjæl/liv<<.} fra hundes vold!

v22 Frels mig fra løvens gab

og fra bøflers horn!

==Taksigelse for Guds hjælp==
Du har svaret mig.

v23 Jeg vil forkynde dit navn for mine brødre,

midt i forsamlingen vil jeg lovprise dig.

v24 I som frygter JHVH, lovpris ham!

Al Jakobs sæd, I skal ære ham,

og I skal frygte ham, al Israels sæd!

v25 For han har ikke foragtet og ikke afskyet

den hjælpeløses elendighed,

og han skjulte ikke sit ansigt for ham,

men da han råbte til ham om hjælp, hørte han.

v26 Fra dig kommer min lovsang i en stor forsamling,

jeg vil indfri mine løfter foran dem som frygter ham.

v27 De ydmyge skal spise og mættes,

de som søger JHVH, skal prise ham.

Må jeres hjerte leve for evigt!

v28 Alle jordens ender skal huske på og omvende sig til JHVH,

og alle folks slægter skal kaste sig ned for dit ansigt.

v29 For kongemagten tilhører JHVH,

og han hersker over folkene.

v30 Alle jordens mægtige spiste og tilbad,{E: Ordret: >>Alle jordens fede spiste og kastede sig ned<<. Ofte retter man *dišnê* (>>fede<<) til: *jᵊšenê*: >>de der sover (i jorden)<< og oversætter verberne som fremtid. Samtidig rettes versets første ord *ʔāxᵊlû* (>>de spiste<<) til *ʔāx lô*: >>Ja, for ham<< og det indledende *w* (>>og<<) i det følgende ord slettes som diplografi. Linjen lyder så: >>Ja, alle, der sover i jorden, skal kaste sig ned for ham<<. Rettelserne har dog ingen støtte i håndskrifter eller gamle oversættelser.}

alle, der stiger ned i støvet, skal falde på knæ for hans ansigt,

og den, som ikke har holdt sin sjæl i live.{E: Med støtte i enkelte håndskrifter og gamle oversættelser rettes ofte denne linjes hebraiske tekst *wᵊnafšô lōˀ ḥiyyāʰ* til *wᵊnafš î lō ḥiyyāʰ*: >>Men min sjæl lever for ham<<. I mange nyere oversættelser er denne sætning også overført til vers 31.}

v31 Efterkommerne skal tjene ham,

der skal fortælles om Herren til efterslægten.

v32 De skal komme og forkynde hans retfærdighed

for et folk der fødes.

For han har gjort det.

