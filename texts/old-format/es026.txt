!!<Modenhed: Færdig>!!
!!<Oversættelse: Svend Erik Petersen>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Trine Tøndering>!!
!!<Dato for denne version: 13.04.2023>!!
===Esajas, kapitel 26===

==Guds folks lovsang for frelsen==
v1 På den dag skal denne sang synges 

i Judas land: 

>>Vi har en stærk by, 

frelse sætter han 

som mure og ringmur.

v2 Luk portene op, 

så et retfærdigt folk kan gå ind; 

det bevarer troskab, 

v3 har fast tillid: 

Du bevarer fred, fred; 

for dig stoler man på. 

v4 Stol på JHVH
for evigt, 

for JHVH,{E: Guds navn (JHVH) står her i kortformen: *yāh*, svarende blot til >>JH<<. Kortformen findes en del steder i poetiske tekster og hører fast til udtrykket: *halᵊlû-yāh*.} JHVH er en evig klippe. 

v5 For han kaster dem ned der bor i det høje, 

i en ophøjet by; 

han skal vælte den, vælte den til jorden, 

så den ligger i støvet.

v6 En fod skal træde den ned, 

en elendigs fødder, 

ringes fodtrin.<<

v7 Den retfærdiges sti er lige; 

ret er det spor du baner for en retfærdig.

v8 Ja, på dine forordningers sti, HERRE, håber vi på dig! 

Efter dit navn og efter dit ry{T: Det hebraiske ord: *zēxer* har en vid betydning. I forskellige sammenhænge oversættes det >>minde<<, >>mindesmærke<<, >>navn<<. Det klinger alt med her.} står en sjæls længsel. 

v9 Min sjæl længes efter dig om natten; 

ja, med min ånd i mit indre søger jeg dig længselsfuldt; 

for når dine forordninger er over jorden, 

lærer verdens beboere retfærdighed.

v10 Bliver den ugudelige benådet, 

så lærer han aldrig retfærdighed; 

i rettens land handler han uretfærdigt

og ser aldrig JHVHs højhed.

v11 HERRE! Din hånd er løftet, 

men de ser det ingenlunde; 

de skal se og blive til skamme for din nidkærhed for dit folk; 

ja, ild skal fortære dem der er dine fjender.

v12 HERRE! Du vil skænke os fred; 

for selv alle vores gerninger har du gjort for os.

***

v13 JHVH vores Gud! 

Andre herrer end du har hersket over os; 

ved dig alene priser vi dit navn.

v14 De døde bliver ingenlunde levende, 

underverdenens døde står ingenlunde op; 

visselig, du har straffet og udryddet dem 

og slettet hvert mindet om dem.

v15 Du har mangfoldiggjort folket, HERRE! 

Du har mangfoldiggjort folket, 

du har vist din herlighed; 

du har flyttet alle landets grænser langt væk.

v16 HERRE! I trængslen søgte de dig,
 
de udøste stille bøn da din tugt var over dem. 

v17 Som en gravid der er nær ved at føde, 

vrider sig og skriger i sine veer, 

havde vi det for dit ansigt, JHVH.

v18 Vi var gravide, vred os; 

men blot som om vi fødte vind; 

vi skaffede på ingen måde landet frelse, 

og ingen verdensborgere blev født.

v19 Dine døde skal leve, mine lig skal stå op.
 
Vågn op, I der bor i støvet, og I skal juble! 

For en lysets dug er din dug, 

og jorden skal give underverdenens døde liv.{T: Ordret: >>kaste<<, der også er udtryk for >>at føde/nedkomme med<<.}

v20 Gå, mit folk, kom ind i dine kamre, 

og luk dine døre efter dig; 

skjul dig et lille øjeblik, 

indtil vreden går over.

v21 For se, JHVH går ud fra sin bolig{T: Ordret: >>fra sit sted<<.} 

for at straffe jordens beboeres synd mod ham; 

og jorden skal åbenbare sin blodskyld{T: Ordret: >>sit udgydte blod<<.} 

og ikke længere skjule{T: Ordret: >>dække over<<.} sine dræbte.

