!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Endnu ikke sket >!!
!!<Dato for denne version: 29.04.2021>!!

===Jakobs Brev, kapitel 1===

v17 Hver god gave og hver fuldkommen gave er ovenfra og kommer ned fra lysenes Fader, hos hvem der ikke er forandring eller skiftende skygge.
v18 Efter sin vilje fødte han os ved sandheds ord for at vi skulle være en førstegrøde af hans skabninger.
v19 I skal vide, mine elskede brødre: Hvert menneske skal være hurtig til at høre, langsom til at tale, langsom til vrede;
v20 for en mands vrede udretter ikke det som er retfærdigt for Gud.
v21 Derfor, aflæg al urenhed og megen{T: Ordret: >>overflod af<<.} ondskab og modtag med ydmyghed{T: Kan også oversættes med sagtmodighed} ordet som er indplantet i jer, og som formår at frelse jeres sjæle.

v22 Men vær ordets gørere og ikke kun dets hørere, hvorved I bedrager jer selv.
v23 For hvis nogen er ordets hører og ikke dets gører, ligner han en mand der betragter sit naturlige{T: Dermed understreges at spejlet kun viser det ydre.} ansigt i et spejl;
v24 for han betragter sig selv og går væk og glemmer straks hvordan han var.
v25 Men den som ser ind i frihedens fuldkomne lov og holder ved den så han ikke bliver en glemsom tilhører, men en gerningens gører, han skal være salig i sin gerning.
