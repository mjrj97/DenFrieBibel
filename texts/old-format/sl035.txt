!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 06.03.2016>!!

===Salme 35===

==Overskrift==
v1 Af David.

==En lidende beder om udfrielse==
Kæmp, JHVHv, mod dem der kæmper mod mig,

før krig mod dem der fører krig mod mig.

v2 Grib til rundskjold og langskjold,{T: Rundskjoldet er mindre, mens langskjoldet dækker hele kroppen}

og rejs dig som min hjælper.

v3 Løft{T: Ordret: >>Træk frem<<} spyd og økse,{E: Den hebraiske tekst ordret: >>og afskær<<. Meningen kan være: >>afskær vejen for mine forfølgere<<. Men formuleringen er kort og sælsom. Man retter derfor oftest nu vokaliseringen fra *ûsgōr* til *wᵊsāgār* (>>og økse<<)}

sig til min sjæl: >>Jeg er din frelse.<<

v4 De skal blive ydmygede og til skamme,

de der efterstræber mit liv,{T: Ordret >>sjæl<<}

de skal vige tilbage og blive skuffede,

de der tænker ondt mod mig.

v5 De skal blive som avner for vinden,

og JHVHs engel skal støde dem ned.

v6 Deres vej skal blive mørk og slibrig,

og JHVHs engel skal forfølge dem.

v7 For uden grund har de hemmeligt lagt deres net{E: Ordret: >>deres nets grav<<. Udtrykket er sælsomt, og der mangler et objekt i næste linje, hvorfor man som regel flytter *šaḥat* (>>grav<<) til næste linje. Ændringen er fulgt her, men den er ikke absolut nødvendig} ud for mig,

uden grund gravede de grav for min sjæl.

v8 Ødelæggelse skal komme over ham, uden at han venter det,

og det net som han skjulte, skal fange ham,

han skal falde deri til ødelæggelse.

v9 Men min sjæl skal juble i JHVH,

den skal fryde sig ved hans frelse.

v10 Alle mine knogler skal sige: JHVHv, hvem er som du?

Du redder en hjælpeløs fra den som er ham for stærk,

ja, en hjælpeløs og fattig fra den som udplyndrer ham.

==Klage over fjendernes skadefryd og ondskab==
v11 Voldelige vidner vil stå frem,

de vil spørge mig om noget som jeg ikke ved.

v12 De vil gengælde mig ondt for godt,

de lurer{E: Linjen ordret: >>barnløshed for min sjæl<<. Det kan godt give mening som udtryk for ensomhed. Men oftest regner man *l* i *šᵊxôl lᵊnafšî* for dittografi og læser *śāxû lᵊnafšî* (>>de lurer på min sjæl<<)} på mit liv.{T: Ordret: >>sjæl<<.}

v13 Men jeg - da de var syge, iførte jeg mig sæk,

jeg spægede min sjæl med faste,

og min bøn skal vende tilbage til mit bryst.{E: Mange oversætter: >>vendte tilbage<<. Meningen er enten at bønnen vendte ubesvaret tilbage, eller at den bedende bøjede hovedet dybt, eller (bedst) at han ønsker og beder om at de bønner han bad for sine modstandere, nu må gælde ham selv.}

v14 Som for en ven, som var han min bror,

gik jeg omkring som en der sørger over sin mor,

klædt i sort og nedbøjet.

v15 Men da jeg snublede, glædede de sig og samledes,

de samledes imod mig,

fremmede{E: Ordet: *nēxîm* betyder >>slagne/slående<<. Det sidste kan måske give mening: >>de slår uden at jeg ved (grunden)<<, men sætningen er dunkel. Oftest går man ud fra at der er faldet et *r* ud, så der skal stå: *nāxrîm*: >>fremmede<<} som jeg ikke kendte,

de sønderrev{E: Mange finder den hebraiske teksts *qārᵊʕû* (>>sønderrev<<) for voldsomt og retter til *qārᵊʔû* (>>de råbte<<) eller * qārᵊṣû* (>>de hånede<<)} uden ophør.

v16 Blandt de gudløse af kagespotterne{E: Det kan være en hånlig betegnelse for mennesker der snylter. De fleste oversættere vælger rettelse af *bᵊḥanfê laʕᵃgê māʕôg* til *bᵊḥanfî laʕᵃgê mᵊʔûwwāg*: >>I gudløshed spottede de mig med spot<<. En anden mulighed er at aflede *māʕôg* (>>kage<<) af roden *ʕôg*: >>være krum<< og forstå det om det sted man vender tilbage til: >>som gudløse spottere af tilflugtsstedet<<}

skar de tænder imod mig.

v17 Herre, hvor længe vil du se på?

udfri min sjæl fra deres ødelæggelser,{E: I sammenhængen vælger de fleste oversættere at rette *miššōʔêhem* (>>fra deres ødelæggelser<<) til *miššōʔᵃgîm*: >>fra brølende (dyr)<<}

mit eneste liv{T: Ordret blot: >>mit/min eneste<<} fra unge løver.

v18 Jeg vil takke dig i en stor forsamling,

i en talrig folkeskare vil jeg prise dig.

==Bøn om at fjenderne ikke må sejre==
v19 Lad ikke dem som med urette er mine fjender, glæde sig over mig,

eller dem som hader mig uden årsag, hånligt knibe øjnene sammen.

v20 For de taler ikke fred,

men mod de stille i landet

udtænker de bedrageriske ord.{T: Kan også oversættes: >>ting<<}

v21 Og de spærrer deres mund op imod mig,

de sagde: >>Ha, ha!

Vore øjne har set det.<<

v22 Du har set det, JHVHv, vær ikke tavs,

min Herre, hold dig ikke borte fra mig!

v23 Vågn op og stå op for min ret,

min Gud og min Herre, for min sag!

v24 Døm mig efter din retfærdighed, JHVHv, min Gud!

Og lad dem ikke glæde sig over mig,

v25 lad dem ikke sige i deres hjerte: >>Ha! Det var vort ønske!<<

Lad dem ikke sige: >>Vi har opslugt ham!<<

v26 De skal blive både ydmygede og skamfulde,

de som glæder sig over min ulykke,

de skal klædes i skam og skændsel,

de som gør sig store imod mig.

v27 De skal juble og glæde sig,

de som finder behag i min retfærdighed,

og de skal altid sige:

>>JHVH viser sin storhed, han som finder behag i sin tjeners fred.<<

v28 Så skal min tunge forkynde din retfærdighed,

din pris hele dagen.


