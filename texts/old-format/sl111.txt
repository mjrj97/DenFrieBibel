!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 14.07.2017>!!

===Salme 111{T: Salmen er alfabetisk, så første linje begynder med alfabetets første bogstav, anden linje med det andet osv.}===

==Jeg vil takke JHVH==
v1 Halleluja!

Jeg vil takke JHVH af hele mit hjerte

i oprigtiges kreds og menighed.

==Begrundelse for lovsangen==
v2 JHVHs gerninger er store,

værd at udforske{E: *dᵊrûšîm* er participium passiv der må opfattes gerundivisk (>>værd at udforske/som bør udforskes<<). Andre oversætter dog: >>søgt/erfaret<<.} for alle som glæder sig over dem.

v3 Hans værk er højhed og pragt,

og hans retfærdighed består til evig tid.

v4 Han har frembragt{T: Ordret: >>gjort<<.} et minde for sine undere,{E: Linjen kan også oversættes: >>Han har fastsat en proklamation af sine undere<<. Der er formodentlig – uanset hvordan linjen oversættes – tænkt på påskens udfrielse fra slaveriet i Egypten.}

nådig og barmhjertig er JHVH.

v5 Han gav føde til dem som frygter ham,

han husker for evigt sin pagt.

v6 Han forkyndte sine gerningers kraft for sit folk,

nemlig at han ville give{E: Kan også oversættes: >>da han gav<<. Den sandsynlige mening er dog at linjen skal gengive indholdet i den forkyndelse der blev nævnt i foregående linje.} dem folkenes{T: Kan også oversættes: >>hedningernes<<.} arvelod.

v7 Hans hænders gerninger er sandhed{T: Kan også oversættes: >>trofasthed<<.} og ret,

alle hans forordninger er til at stole på,

v8 urokkelige for altid og evigt,

til at blive holdt{E: Participiet: *ʕᵃśûyim* må her opfattes gerundivisk. Andre oversætter dog: >>de er givet/fastlagt<<.} i sandhed og redeligt.{E: Ofte retter man dog vokaliseringen af: *yāšār* (>>redelig<<) til: *yōšer*: >>redelighed/oprigtighed<<.}

v9 Han sendte sit folk forløsning,

han fastsatte sin pagt for evigt.

Hans navn er helligt og frygtindgydende.

==Sand visdom==
v10 Frygt for JHVH er visdoms begyndelse,

god indsigt har alle som handler efter dem;{T: Det er en henvisning til >>forordninger<< i v.7.}

hans pris består for altid.



