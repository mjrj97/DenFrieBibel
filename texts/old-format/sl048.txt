!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 06.06.2018>!!

===Salme 48===

==Overskrift==
v1 En sang.

Salme af Koras sønner.

==Den hellige bys herlighed==
v2 Stor er JHVH og meget værdig til at blive lovprist

i vor Guds by,

hans hellige bjerg.{T: Mange oversættere vælger at lade >>hans hellige bjerg<< være indledning til v. 3.}

v3 Det hæver sig smukt,{T: Ordret: >>smuk af hævning<<.}

til fryd for hele jorden,{T: Ordret: >>hele jordens fryd<<.}

Zions bjerg i det yderste nord,

en stor konges stad.

v4 Gud i dens paladser{T: Grundtekstens ord kan i enkelte sammenhænge forstås som: >>citadel<<.}

har givet sig til kende som en borg.

==Gud har bevaret byen==
v5 For se, kongerne havde samlet sig,

de rykkede frem sammen.

v6 De så, straks blev de målløse,

de blev forfærdede, de flygtede i angst.

v7 Bæven greb dem der,

veer som hos en fødende.

v8 Med en østenstorm

smadrer du Tarshish-skibe.{T: Det er store, stolte handelsskibe.}

==Juda rige priser sin Gud==
v9 Som vi havde hørt,

således så vi det

i hærskarers{T: Tidligere uoversat: >>Zebaoth<<.} JHVHvs by,

i vor Guds by;

Gud befæster den til evig tid. Sela{N: Sela}

v10 Vi har tænkt, Gud, på din nåde

inde i dit tempel.

v11 Som dit navn er, Gud,

sådan er din pris

ud over jordens ender.

Din højre hånd er fuld af retfærdighed.

v12 Zions bjerg skal glæde sig,

Judas døtre skal juble

på grund af dine domme.

==Menigheden drager ind i templet for at tilbede==
v13 Gå omkring Zion, gå rundt om den,{E: >>Zion<< er fem., der kunne oversættes både her og i de næste linjer: >>hende, hendes<<.}

tæl dens tårne!

v14 Ret jeres hjerte{T: Dvs.: opmærksomhed.} til dens ringmur,

gå gennem{E: Betydningen af ordet: *passᵊgû* er meget usikker. Blandt forslagene er især: >>betragt, betænk<<.} dens paladser,{T: Grundtekstens ord kan i enkelte sammenhænge forstås som: >>citadel<<.}

så I kan fortælle for en senere slægt

v15 at denne er Gud,

vor Gud, evigt og altid.

Han skal føre os

ud over død.{E: Linjen lades ofte uoversat: *ʕal-mût*. Det begrundes med, at det passer dårligt i sammenhængen. Man foreslår at det kan være en musikalsk anvisning af ukendt betydning. Oversættelsen >>ud over død/trods død<< giver dog god mening i sammenhængen.}


