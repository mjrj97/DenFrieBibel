!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Endnu ikke sket>!!
!!<Litterært tjek: Endnu ikke sket>!!
!!<Dato for denne version: 17.02.2022>!!

===Peters Første Brev, kapitel 3===

v8 For at opsummere: Vær alle enige, medlidende, kærlige imod brødrene, barmhjertige, ydmyge;
v9 gengæld ikke ondt med ondt eller skældsord med skældsord, men tværtimod velsign, for dertil blev I kaldet, at I skal arve velsignelse.
v10 For >>den som vil elske livet og se gode dage, skal holde sin tunge fra ondt og sine læber fra at tale svigefuldt;
v11 han skal vende sig fra ondt og gøre godt; han skal søge fred og jage efter den!
v12 For Herrens øjne er vendt mod de retfærdige, og hans ører er vendt til deres bøn; men Herrens ansigt er over dem som gør ondt.<<

v13 Og hvem er der som kan volde jer ondt når I er ivrige efter det gode?
v14 Men om I også kommer til at lide for retfærdigheds skyld, er I salige{T: Kan også oversættes: >>lykkelige<<}. Frygt ikke deres trussel{T: Kan også oversættes: >>Frygt ikke det de frygter<<.} og forfærdes ikke;
v15 men Herren Kristus skal I hellige i jeres hjerter, altid rede til at forsvare jer over for enhver som kræver jer til regnskab for det håb der er i jer, med sagtmodighed og frygt.
	



v18 For også Kristus led én gang for syndere, en retfærdig for uretfærdige, for at han kunne føre jer{T: Nogle tekstvarianter har >>os<<.} hen til Gud; han som blev dræbt i kødet, men blev levendegjort i Ånden,
v19 og i den gik han også hen og prædikede for de ånder som var i forvaring,
v20 de som tidligere var genstridige, da Gud i Noas dage tålmodigt ventede mens arken blev bygget, hvori nogle få, nemlig otte, sjæle blev frelst gennem vand,
v21 der er et billede{E: Det græske ord *ἀντίτυπος* betyder: >>billede<</>>modstykke<<; frelsen i dåben er modstykke til frelsen gennem syndfloden.} på det der frelser jer, nemlig dåben, der ikke er en aflæggelse af kødets urenhed, men en bøn til Gud om en god samvittighed{T: Kan muligvis oversættes: >>en god samvittigheds pagt med Gud<<}, ved Jesu Kristi opstandelse,
v22 han, som er ved Guds højre hånd, opfaret til himlen, og engle og magter og myndigheder er underlagt ham.
