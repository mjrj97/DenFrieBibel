!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Christian Højgaard, Nicolai Winther-Nielsen>!!
!!<Litterært tjek: Trine Tøndering>!!
!!<Dato for denne version: 06.02.2017>!!


===Salme 7===

==Overskrift==
v1 En Shiggajon{T: Formodentlig navn på en digttype, muligvis en speciel type klagesang. Hab. 3,1.} af David, som han sang til JHVH, over benjaminitten Kush's ord{T: Meningen kan evt. blot være: >>på grund af Kush<<.}.

==David beder mod sine forfølgere==
v2 JHVHv, min Gud! Hos dig søger jeg tilflugt,

frels mig fra alle mine forfølgere og befri mig

v3 så han ikke som en løve skal sønderrive min sjæl{E: Ordet >>sjæl<< bruges ofte i betydningen >>jeg/mig<< hvor det på en eller anden måde skal betones at det drejer sig om menneskets egentlige og inderste væsen.}

idet han sønderflænger den uden at der er nogen der redder.

==David bevidner sin uskyld i forhold til modstanderen==
v4 JHVHv, min Gud! Hvis jeg har gjort dette,

hvis der er uret i mine hænder,

v5 hvis jeg har handlet ondt mod min ven{E: Roden i ordet *šlm* er >>fred<<, her altså: >>den jeg holder fred med<<.},

og uden anledning udplyndret min modstander{E: En anden mulig oversættelse er: >>- jeg har dog udfriet ham der uden anledning var min modstander -<< (som indskudt sætning).},

v6 måtte da fjenden forfølge min sjæl{E: Ordet >>sjæl<< bruges ofte i betydningen >>jeg/mig<< hvor det på en eller anden måde skal betones at det drejer sig om menneskets egentlige og inderste væsen.} og indhente den

og træde mit liv til jorden;

lægge min ære i støvet! Sela{N: Sela}

==David beder Gud om at dømme==
v7 Stå op, JHVHv! i din vrede,

rejs dig imod mine fjenders harme,

og vågn op for min skyld; du har jo sat retten.

v8 Lad folkenes forsamling omgive dig,

og vend så tilbage over den i det høje{E: Meningen må være, at Gud efter dommen skal vende tilbage til sit universelle herredømme. Andre foreslår en lille tekstrettelse (*šûvāʰ* til *šēvāʰ*): >>tag sæde over den i det høje<<.}!

v9 JHVH holder dom over folkene.

Døm mig, JHVHv,

efter min retfærdighed og efter min uskyld, som er hos mig. 

v10 Lad dog de ugudeliges ondskab få ende,

men støt den retfærdige,

du som jo prøver hjerter og nyrer,

retfærdige Gud! 

==Gud er frelser og dommer==
v11 Mit skjold er hos Gud

der frelser de oprigtige af hjertet.

v12 Gud er en retfærdig dommer

og en Gud som kan blive vred hver dag.

v13 Hvis man ikke{E: Grundtekstens *ʔim-lōˀ* (>>hvis ikke<<) kan også oversættes: >>sandelig/visselig<<, der vil give oversættelsen: >>Sandelig, han hvæsser på ny sit sværd<< I dette tilfælde er fjenden formodentlig grundled, og i v.14 skal der ikke oversættes >>mod ham<<, men >>mod sig selv<<.} vil omvende sig, hvæsser han sit sværd,

han har spændt sin bue og gjort den klar,

v14 og mod ham har han beredt dødelige våben,

sine pile har han gjort brændende.

v15 Se, han{T: d. e. den ugudelige.} undfanger uret,

og han er svanger med ulykke

og føder løgn.

v16 Han har gravet en grav og opkastet den,

men han falder selv i den grav som han har gravet.

v17 Hans misgerning skal vende tilbage over hans eget hoved,

og hans vold skal komme over hans isse.

==Lovprisning==
v18 Jeg vil takke JHVH for hans retfærdighed

og lovsynge JHVH den Højestes Navn.

