!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 75===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.} Al-tashket.{E: Formodentlig en melodiangivelse, betydningen er ukendt. Ordret: >>fordærv ikke/ødelæg ikke<<. Det kan være begyndelsesordene i en – nu ukendt – salme.}

Salme af Asaf. En sang. 

==Tak==
v2 Vi takker dig, Gud, vi takker,

og dit navn er nært,{E: I stedet for: *wᵊqārôv šᵊmexā* (>>og dit navn er nært<<) har bl.a. Septuaginta åbenbart læst: *wᵊqārōʔ bišᵊmexā*: >>og den der påkalder dit navn, (fortæller om dine undere)<<. Bredere accepteret er dog forslag om at læse: *wᵊqōrʔeʸ bišᵊmexā*: >>og vi påkalder dit navn<<.} dine undere fortæller om det.{T: Kan også oversættes: >>de/man fortæller om dine undere<<.}

==Guds tale==
v3 >>Når jeg griber den fastsatte tid,

vil jeg dømme retfærdigt,

v4 Lad{T: Kan også oversættes: >>Når<<.} jorden og alle dens beboere ryste,

jeg har dog selv sat dens søjler på plads<<. Sela{N: Sela}

==Kaldet til omvendelse{E: Nogle kommentatorer og oversættere lader Guds tale fortsætte med v.5 eller v.5-6 eller (enkelte) v.5-8. Meningsmæssigt gør det ikke nævneværdig forskel, men >>Sela<< (v.4) markerer oftest afrunding af et afsnit.}==
v5 Jeg sagde til de overmodige:{T: Formodentlig er der især tænkt på gudløse.} >>Vær ikke overmodige!<<

Og til de ugudelige: >>Løft ikke horn!

v6 Løft ikke jeres horn mod det høje,

tal ikke{T: >>ikke<< står ikke her i grundteksten, men dækkes af >>ikke<< i første linje i dette dobbelte udsagn.} frækt med knejsende nakke!<<

v7 For ikke fra øst{T: Ordret: >>opgang<<.} eller fra vest,{T: Ordret: >>undergang<<.}

og heller ikke fra ørken er der ophøjelse.{E: Grundteksten har: >>fra ørkenens bjerge<<, idet *mimmidbar* er vokaliseret som status constructus (genitiv). Mange håndskrifter har dog vokaliseret som status absolutus: *mimmidbār*. Det efterfølgende ord: *hārîm* (>>bjerge<<) opfattes så bedre som infinitiv hif’il af verbet *rwm*: >>ophøje/ophøjelse<<.}

v8 For Gud er den som dømmer,

han fornedrer den ene og ophøjer den anden.

v9 For der er et bæger i JHVHs hånd

med skummende vin, fuldt af krydderier,

og han skænker ud deraf,

selv dets bundfald må de slubre i sig og drikke, alle jordens ugudelige.

==Lovprisning==
v10 Men jeg vil forkynde for evigt,

jeg vil lovsynge Jakobs Gud.

v11 Og jeg vil hugge alle de ugudeliges horn af,

en retfærdigs horn skal ophøjes.



