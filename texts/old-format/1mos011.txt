!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Nicolai Winther-Nielsen, Jens Bruun Kofoed, Jørgen Bækgaard Thomsen>!!
!!<Litterært tjek: Endnu ikke sket>!!
!!<Dato for denne version: 12.05.2021>!!

===Første Mosebog, kapitel 11===

v1 Hele jorden havde fælles sprog og ord.{E: Grundteksten har pluralis. Det hebraiske ord *dāvār* angiver ofte noget i retning af formuleringer eller sprogbrug. Det kan også betegne udtalen.} 
v2 Da de rejste mod{T: Kan også oversættes: >>fra<<.} øst, fandt de en slette i landet Sinear og slog sig ned der. 
v3 Så sagde de til hinanden:{T: Ordret: >>hver især til sin fælle<<.} >>Kom nu, lad os stryge teglsten og brænde dem hårdt.<< De brugte tegl som mursten og tjære som mørtel. 
v4 De sagde: >>Kom nu, lad os bygge en by og et tårn, og dets top skal være i himlen, og lad os skabe os et navn for at vi ikke bliver spredt ud over hele jordens overflade.<< 
v5 Da steg JHVH ned for at se byen og tårnet som menneskebørnene byggede. 
v6 JHVH sagde: >>Se, de er ét folk, og alle har ét sprog, og er dette hvad de begynder med at gøre, så vil intet være umuligt for dem af det de planlægger at ville gøre. 
v7 Kom, lad os nu stige ned og forvirre deres sprog sådan at den ene ikke forstår den andens sprog.<< 
v8 Og JHVH spredte dem derfra ud over hele jordens overflade; og de holdt op med at bygge byen. 
v9 Derfor gav man den navnet Babel; for dér forvirrede JHVH hele jordens sprog, og derfra spredte JHVH dem ud over hele jordens overflade.
