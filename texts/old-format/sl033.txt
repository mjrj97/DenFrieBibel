!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 06.03.2016>!!

===Salme 33===

==Opfordring til lovsang==
v1 Bryd ud i jubel, I retfærdige i Herren!{T: Kan evt. også oversættes: >>Bryd ud i jubel for JHVH, I retfærdige<<}

For de retskafne er det passende med lovsang.
 
v2 Pris JHVH med citer,

spil for ham på tistrenget harpe.

v3 Syng ham en ny sang,

spil lifligt på strengene til jubelråb.

==Lovprisning af JHVHs ords skabende og frelsende magt==
v4 For JHVHs ord er retskaffent,

og al hans gerning er trofast.

v5 Han elsker retfærdighed og ret,

JHVHs nåde opfylder jorden.

v6 Ved JHVHs ord blev himlen{E: *šāmayim* (>>himmel<<) er egentlig flertalsord, og det kan overvejes om det her burde oversættes ved flertal (og i så fald også >>deres hær<< i næste linje)} skabt,

og ved hans munds ånde hele dens hær.

v7 Han samler havets vand som en vold,{E: Ofte retter man vokaliseringen af *kannēd* (>>som en vold<<) til *kannōd* = *kannō ʔd*: >>som (i) en lædersæk<<. Som teksten står, kan den ses som henvisning til 2 Mos 15,8}

han lægger urdybene i forrådskamre.

v8 Hele jorden skal frygte JHVH,

alle verdens indbyggere skal skælve for ham!

v9 For han talte, og det skete,

han befalede, og det stod der.

==Lovprisning af JHVHs råd==
v10 JHVH gjorde folkenes{T: Kan også oversættes >>hedningernes<<} råd til intet,

han hindrede folkeslagenes tanker.

v11 JHVHs råd består til evig tid,

hans hjertes tanker i generation efter generation.

v12 Saligt er det folk, hvis Gud JHVH er,

folket som han udvalgte sig til ejendom.

==Lovprisning af JHVHs alvidenhed==
v13 Fra himlen skuede JHVH ned,

han betragtede alle menneskenes børn.

v14 Fra stedet, hvor han troner,{T: Kan også oversættes: >>hvor han bor<<} så han

til alle jordens beboere.

v15 Han er den som alene{E: Meningen med ordet *yaḥad* (>>alene<<)er usikker. Oftest betyder det >>sammen<<, men det giver næppe mening her. Det kan evt. betyde >>alle<<, men det taler sætningsbygningen imod. En mulighed er at forstå det som >>individuelt<<; det kræver dog en anden vokalisering (*yāḥid*)} danner deres hjerte,

som giver agt på alle deres gerninger.

==Lovprisning af JHVHs omsorgsfulde magt==
v16 Ingen konge frelses ved en stor hær,

en helt reddes ikke ved stor kraft.

v17 Hesten er et falsk håb som hjælper,{T: Der er tænkt på krig}

ja, ved sin store styrke kan den ikke redde.

v18 Se, JHVHs øje er vendt til dem som frygter ham,

til dem som tålmodigt venter på hans nåde,

v19 for at fri deres sjæl fra død

og holde dem i live under hungersnøden.

==Afsluttende bekendelse til JHVH som skaber og frelser==
v20 Vor sjæl ventede på JHVH,

han er vor hjælp og vort skjold.

v21 Ja, over ham skal vort hjerte glæde sig,

for vi har stolet på hans hellige navn.

v22 Lad din nåde, JHVHv, være over os,

sådan som vi har ventet på dig!


