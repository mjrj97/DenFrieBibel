!!<Modenhed: Delvis færdig>!!
!!<Oversættelse: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 18.07.2017>!!
===Fjerde Mosebog, kapitel 32===

==Rubenitterne og gaditterne beder Moses om at få landet på denne side af Jordanfloden som deres arv.==

v1 Rubenitterne og gaditterne havde mange kreaturer, et stort antal, og de så Jazers land og Gileads land, og se, det land var et godt sted til husdyravl.
v2 Gaditterne og rubenitterne kom hen til Moses og præsten Eleazar og til forsamlingens ledere og sagde:
v3 >>Atarot, Dibon, Jazer, Nimra, Heshbon, El’ale, Sebam, Nebo og Beon,
v4 det land som JHVH har slået foran israelitternes forsamling, det er et land velegnet til kreaturer, og dine tjenere har kreaturer.<<
v5 De sagde: >>Hvis vi har fundet nåde for dine øjne, så lad dette land blive givet til dine tjenere som ejendom, lad os ikke gå over Jordan.<<

==Moses skælder dem ud for det.==

v6 Da sagde Moses til gaditterne og rubenitterne: >>Skal jeres brødre drage i krig, mens I slår jer ned her?
v7 Hvorfor afskrækker I israelitterne fra at drage over til det land som JHVH har givet dem?
v8 Det gjorde jeres fædre da jeg sendte dem fra Kadesh-Barnea for at undersøge landet, 
v9 for de gik op til Eshkol-dalen og undersøgte landet, og de afskrækkede israelitterne så de ikke ville gå ind i landet som JHVH havde givet dem.
v10 Og JHVHs vrede blussede op den dag. Han svor og sagde:
v11 >Disse mænd som er draget ud af Egypten, fra tyve år og opefter, skal ikke se det land som jeg har lovet Abraham, Isak og Jakob, for de fulgte mig ikke fuldt ud,
v12 undtagen Kaleb, kenizzitten Jefunnes søn, og Josva, Nuns søn, for de har fulgt JHVH fuldt ud.<
v13 Så blussede JHVHs vrede op imod Israel, og han lod dem flakke om i ørkenen i 40 år indtil hele den slægt var uddød, som gjorde det der var ondt i JHVHs øjne.
v14 Og se, I er trådt frem i jeres fædres sted, en yngel af syndige mennesker, for at gøre JHVHs vrede mod Israel endnu større,
v15 for hvis I vender jer bort fra ham, da skal han igen efterlade dem i ørkenen, og så ødelægger I hele dette folk.<<

==Da rubenitterne og gaditterne lover at gå med deres brødre i krig for at indtage Kana’an, giver Moses landet til de to stammer og den halve Manassestamme.==

v16 Da gik de frem til ham og sagde: >>Vi vil blot bygge fårefolde her til vores dyr og byer til vores børn.
v17 Men vi vil væbne os og skynde os foran israelitterne indtil vi har ført dem til deres steder, og vores børn skal blive i de befæstede byer af hensyn til landets indbyggere.
v18 Vi vil ikke vende tilbage til vores huse, før israelitterne har indtaget hver sin arv.
v19 For vi vil ikke arve med dem på den anden side af Jordan og længere væk, men vores arv skal tilfalde os på østsiden af Jordan.<<
v20 Moses sagde til dem: >>Hvis I gør dette, hvis I vil væbne jer til kamp foran JHVH,{T: Ordret: >>for JHVHs ansigt<<.}
v21 og enhver af jer vil draget væbnet over Jordan foran JHVH, indtil han har fordrevet sine fjender,
v22 og landet er blevet undertvunget JHVH, så må I derefter vende tilbage, og I skal være uden skyld for JHVH og for Israel, og I skal have dette land som ejendom af JHVH.
v23 Men hvis I ikke vil gøre det, se, da har I syndet mod JHVH, og vid at jeres synd skal finde jer.
v24 Så byg I byer til jeres børn og folde til jeres dyr, og gør som I har sagt.<<
v25 Gaditterne og rubenitterne sagde til Moses: >>Dine tjenere skal gøre sådan som min herre har befalet.
v26 Vores børn, vores hustruer, vores får og geder og alle vores kreaturer skal alle blive der i byerne i Gilead,
v27 men dine tjenere vil drage i krig, rustet til kamp foran JHVH, som min herre siger.<<
v28 Da gav Moses befaling om dem til præsten Eleazar og Josva, Nuns søn, og overhovederne for fædrenehusene blandt israelitternes stammer.
v29 Moses sagde til dem: >>Hvis gaditterne og rubenitterne drager med jer over Jordan, rustet til krig, foran JHVH, og landet bliver undertvunget jer, da skal I give dem Gileads land til ejendom.
v30 Men hvis de ikke drager bevæbnede med jer, skal de tage ejendom midt iblandt jer i Kana’an.<<
v31 Gaditterne og rubenitterne svarede: >>Som JHVH har talt til dine tjenere, sådan vil vi gøre.
v32 Vi vil drage væbnede foran JHVH over til Kana’an, og vores arvelod skal vi have på denne side af Jordan.<<
v33 Så gav Moses dem, nemlig gaditterne og rubenitterne og halvdelen af Manasses, Josefs søns, stamme, amoritterkongen Sihons rige og Bashans konge Ogs rige, landet med dets byer inden for deres grænser, landets byer rundt omkring.

==De bygger byer i deres område.==

v34 Så byggede gaditterne Dibon, Atarot, Aro’er
v35 og Atarot-Shofan, Jazer, Jogbeha
v36 og Bet-Nimra og Bet-Haran, befæstede byer og fårefolde.
v37 Rubenitterne byggede Heshbon, El’ale, Kirjatajim
v38 og Nebo og Ba’al-Meon, som de ændrede navnene på, og Sibma. De byer de byggede, gav de navne, hver fik sit navn.
v39 Og Manasses søn Makirs sønner gik ind i Gilead og indtog det. De fordrev amoritterne som boede der.
v40 Da gav Moses Gilead til Manasses søn Makir, og han slog sig ned der.
v41 Men Manasses søn Jair gik hen og indtog småbyerne og kaldte dem Jairs teltbyer.
v42 Noba gik hen og indtog Kenat med dens tilhørende byer og kaldte den Noba efter sig selv.

