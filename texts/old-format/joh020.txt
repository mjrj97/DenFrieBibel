!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Endnu ikke sket>!!
!!<Dato for denne version: 31.03.2021>!!

===Johannesevangeliet, kapitel 20===
v19 Da det nu var aften den samme dag, den første dag i ugen, og dørene indtil dér hvor disciplene opholdt sig, var lukkede af frygt for jøderne, kom Jesus og stod midt iblandt dem, og han sagde til dem: >>Fred være med jer!<<
v20 Og mens han sagde det, viste han dem både hænderne og siden. Så blev disciplene glade da de så Herren.
v21 Jesus sagde da atter til dem: >>Fred være med jer! Ligesom Faderen har udsendt mig, således sender også jeg jer.<<
v22 Da han havde sagt dette, åndede han på dem idet han sagde til dem: >>Modtag Helligånden!
v23 Hvis I tilgiver nogen deres synder, bliver de tilgivet, og hvis I afviser at tilgive nogen, bliver tilgivelsen afvist.<<
v24 Men Thomas, hvilket betyder tvilling,{T: Kan evt. oversættes: >>som blev kaldt Didymos<<. Didymos er den græske oversættelse af det hebraiske navn Thomas.} en af de tolv, var ikke hos dem da Jesus kom.
v25 De andre disciple sagde da til ham: >>Vi har set Herren.<< Men han sagde til dem: >>Hvis ikke jeg får set naglemærkerne i hans hænder og stikker min finger i naglehullerne{T: Ordret: >>naglernes sted<<} og stikker min hånd i hans side, vil jeg ikke tro det.<<


v26 Otte dage efter var hans disciple atter samlet og Thomas med dem. Jesus kom mens dørene var lukkede, og han stod midt iblandt dem og sagde: >>Fred være med jer!<<
v27 Derefter sagde han til Thomas: >>Ræk din finger frem, og se mine hænder, og ræk din hånd frem og stik den i min side, og vær ikke vantro, men troende!<<
v28 Thomas svarede ham: >>Min Herre og min Gud!<<
v29 Jesus sagde til ham: >>Fordi du har set mig, har du troet; salige er de som ikke har set og dog tror.<< 


v30 Også mange andre tegn gjorde Jesus for øjnene af sine disciple, som ikke er skrevet ned i denne bog.
v31 Men dette er skrevet for at I skal tro at Jesus er Kristus, Guds Søn, og for at I, når I tror, skal have livet i hans navn.
