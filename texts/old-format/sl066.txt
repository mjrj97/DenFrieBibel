!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 66===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.}

En sang. En salme.

==Opfordring til lovsang==
Bryd ud i jubel for Gud, hele jorden!

v2 Lovsyng hans navns ære,

giv ham{T: >>ham<< står ikke i den hebraiske tekst, men må være underforstået.} ære, en lovsang for ham.

v3 Sig til Gud: >>Hvor frygtindgydende er dine gerninger,

på grund af din magts storhed skal dine fjender krybe{T: Verbet *xḥš* betyder i pi’el oftest: >>lyve, fornægte<<, men i forholdet mellem besejrer og besejret betyder det: >>at hykle en underkastelse/at hylde nødtvungent<<.} for dig!

v4 Hele jorden skal kaste sig ned for dig og lovsynge dig;

de skal lovsynge dit navn<<. Sela{N: Sela}

==Guds store handlinger==
v5 Kom{T: Verbet *hlx* betyder normalt: >>gå<<, men som imperativ foran en anden imperativ bruges det som opfordring: >>kom, velan<< eller lignende.} og se Guds gerninger,

han er frygtindgydende i handling mod mennesker.{T: Ordret: >>Adams børn/menneskebørn<<.}

v6 Han forvandlede hav til tørt land,

de gik til fods gennem strømmen.{E: Kan også oversættes: >>floden<<, så der er tænkt på Jordanfloden. Det er dog ikke oplagt i sammenhængen.}

Lad os da{E: Ordet *šām* betyder normalt: >>dér<<. I sammenhængen kan det opfattes som en opfordring til i tankerne (i ånden) at være ved Sivhavet og på ny istemme lovsangen (2 Mos 15) – eller (snarere) opfattes tidsligt konkluderende: >>da, så<<.} glæde os i ham.

v7 Han hersker evigt i sin magt,

hans øjne overvåger folkene;{T: Kan også oversættes: >>hedningerne<<, men det er næppe der vægten ligger i sammenhængen.}

de genstridige skal ikke ophøje sig selv. Sela
==Lovsang==
v8 Pris{T: Kan også oversættes: >>velsign<<.} vor Gud, I folkeslag!

Lad lovprisningen af ham lyde!{T: Ordret: >>lad hans lovprisnings røst blive hørt<<.}

v9 Han som holder vor sjæl i live{T: Ordret: >>han som sætter/satte vor sjæl i livet<<.}

og ikke lod vor fod snuble.

v10 For du har prøvet os, Gud,

du har lutret os, som man lutrer sølv.

v11 Du har bragt os i garnet,{E: Ordet *mᵊṣûdāʰ* har flere betydninger og oversættes forskelligt her: >>klippeborg/bytte/garn/net<<.}

du lagde byrde{E: Betydningen af ordet *mûʕāqāʰ* er usikker. Det forekommer kun her i GT. Det er formodentlig på en eller anden måde udtryk for trængsel, smerter og lidelse.} på vore hofter.

v12 Du lod et menneske ride over vort hoved,

vi gik gennem ild og vand,

men du førte os ud til overflod.{E: Hebraisk: *rᵊwāyāʰ*. De gamle oversættelser har tilsyneladende læst: *rᵊwāḥāʰ*: >>frihed<<. Det foretrækkes af en del oversættere.}

==Offer og tak==
v13 Jeg vil gå ind i dit hus med brændofre,

jeg vil indfri mine løfter til dig,

v14 dem som mine læber åbnede sig med,

og som min mund udtalte, da jeg var i nød.

v15 Jeg vil ofre dig brændoffer af fedekvæg

med offerduften af væddere;

jeg vil bringe okser og bukke. Sela

v16 Kom og hør, så vil jeg fortælle

alle som frygter Gud, 

hvad han har gjort for min sjæl.

v17 Til ham råbte jeg med min mund,

og der var lovsang under min tunge.

v18 Hvis jeg havde haft ondt i sinde,{T: Ordret: >>hvis jeg havde haft ondt for øje i mit hjerte<<.}

så ville Herren ikke have hørt mig.

v19 Men Gud har virkelig hørt,

han lyttede til min bøn.{T: Ordret: >>min bøns røst<<.}

v20 Lovet{T: Kan også oversættes: >>velsignet<<.} være Gud,

som ikke afviste min bøn eller vendte sin nåde{N: nåde} fra mig!



