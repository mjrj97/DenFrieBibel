!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Endnu ikke sket>!!
!!<Dato for denne version: 08.02.2022>!!

===Lukasevangeliet, kapitel 6===

v36 Vær barmhjertige, ligesom jeres Far er barmhjertig.
v37 Døm ikke, så skal I ikke dømmes; fordøm ikke, så skal I ikke fordømmes; tilgiv, så skal I blive tilgivet;
v38 giv, så skal der gives jer. Et godt, presset, rystet, topfuldt mål skal de give jer i skødet;{T: Ordret: >>i folden i klædningen<<, der ofte gjorde det ud for en pung eller mindre taske.} for med det mål I måler med, skal I få tilmålt med.<<
v39 Men han fortalte dem også en lignelse: >>Mon en blind kan lede en blind? Vil de ikke begge falde i grøften?
v40 En discipel er ikke over sin mester; men enhver som er fuldt udlært, skal være som sin mester.
v41 Men hvorfor ser du splinten i din brors øje; men bjælken i dit eget øje, bemærker du ikke?
v42 Eller hvordan kan du sige til din bror: Bror! Lad mig tage splinten i dit øje ud, du som ikke ser bjælken i dit eget øje? Du hykler! Tag først bjælken ud af dit øje, og så kan du se klart til at trække splinten ud af din brors øje.<<
