!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Dato for denne version: 28.04.2017>!!

===Salme 145{E: Salmen er alfabetisk så første vers begynder med alfabetets første bogstav, andet vers med det andet osv. Der mangler dog et vers med bogstavet >>nun<<; det skulle stå mellem v. 13 og v. 14. Det findes imidlertid i et enkelt håndskrift og i Septuaginta og den gamle syriske oversættelse hvor det lyder: >>Trofast er JHVH på alle sine veje, nådig i alle sine gerninger<<. Bortset fra første ord (*neʔᵉmān*: >>trofast<<), er det ordret i grundteksten enslydende med v. 17, der indledes med *ṣaddîq* (>>retfærdig<<). Strofen passer godt ind i sammenhængen, men det er lidt mistænkeligt at den ligner v. 17 så meget.}===

==Overskrift==
v1 Lovsang af David.

==Jeg vil ophøje dig!==
Jeg vil ophøje dig, min Gud, du konge,

og jeg vil prise{T: Kan også her og i v. 2 oversættes: >>velsigne<<.} dit navn evigt og altid.

v2 Hver dag vil jeg prise dig,

og jeg vil lovprise dit navn evigt og altid.

v3 JHVH er stor og højt lovprist,

og hans storhed kan ikke udforskes.

==Slægter skal prise dig==
v4 Slægt skal prise dine gerninger for slægt,

og de skal fortælle om dine mægtige gerninger.

v5 Om din højheds herlige pragt

og om de ting der angår dine undere, vil jeg synge.{E: Med Septuaginta og den gamle syriske oversættelse flytter mange fortolkere og oversættere den skillende accent så: *wᵊdivrê* (>>og de ting/ord der angår<<) kommer til at høre til første halvvers, og det rettes til: *yᵊdabbērû*: >>de taler<<. Oversættelsen bliver da: >>Om din højheds herlige pragt skal de tale, / om dine undere vil jeg synge<<.}

v6 Og de skal tale om dine frygtindgydende gerningers styrke,

og jeg vil fortælle om din storhed.

v7 De skal udbrede mindet om din store godhed

og juble over din retfærdighed.

v8 JHVH er nådig og barmhjertig, sen til vrede{T: Oversættes også: >>langmodig<<.} og rig på nåde{N: nåde}.
 
v9 JHVH er god mod alle,

og hans barmhjertighed er over alle hans skabninger.

==Alle dine skabninger skal takke dig!==
v10 Alle dine skabninger skal takke dig,

og dine fromme skal prise{T: Kan også oversættes: >>velsigne<<.} dig.

v11 De skal fortælle om dit kongedømmes herlighed{T: Kan også oversættes: >>ære<<.}

og tale om din styrke, 

v12 for at kundgøre for menneskebørnene hans{E: Her og i næste linje tales der lidt overraskende om Gud i 3. person (>>hans<<) i stedet for som i de omkringstående vers til Gud i 2. person. Mange oversættere retter til 2. person – med støtte i Septuaginta og den gamle syriske oversættelse, men uden støtte i hebraiske håndskrifter. I digterens skift til 3. person kan der måske spores en vis skyhed over for Gud.} styrke

og hans kongedømmes prægtige{T: Ordrets: >>pragts<<.} herlighed.{T: Kan også oversættes: >>ære<<.}

v13 Dit kongedømme er al evigheds kongedømme,

og dit herredømme varer i hver slægt efter slægt.{E: Se note til salmens nummer.}

v14 JHVH støtter alle som falder,

og rejser alle nedbøjede.

v15 Alles øjne venter med håb på dig,

og du giver dem deres føde i rette tid.{T: Ordret: >>til dets tid<<.}

v16 Du åbner din hånd

og mætter alt levende med velbehag,{T: Oversættes ofte, let omskrivende: >>med hvad det ønsker<<.}

v17 Retfærdig er JHVH på alle sine veje,

nådig i alle sine gerninger.
 
v18 Nær er JHVH hos alle som kalder på ham,

hos alle som kalder på ham i oprigtighed.{T: Kan også oversættes: >>i sandhed<<.}

v19 Han gør hvad de som frygter ham, ønsker,{T: Ordret: >>efter deres ønske/velbehag som frygter ham<<.}

og han hører deres skrig og frelser dem.

v20 Herren beskytter alle dem, som elsker ham,

men han udrydder alle de ugudelige.

==Afslutning==
v21 Min mund skal udsige JHVHs pris,

og alt kød skal prise{T: Kan også oversættes: >>velsigne<<.} hans hellige navn

evigt og altid.


