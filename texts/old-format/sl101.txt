!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 23.03.2021>!!

===Salme 101===

==Overskrift==
v1 Af David. En salme.

==Kongen lover renhed i sit personlige liv==
Om nåde{N: nåde} og ret vil jeg synge,

dig, JHVHv, vil jeg lovsynge.

v2 Jeg vil indprente mig en fuldkommen vej –

hvornår vil du komme til mig?

Jeg vil vandre i mit hjertes oprigtighed

i mit hus.

v3 Jeg vil ikke sætte mig

en nederdrægtig sag for øje;{T: Ordene: >>for øje<< hører i grundteksten til foregående linje.}

jeg har hadet at begå{E: Mange oversættere følger Septuaginta, der i stedet for *ʕᵃśōʰ* (>>at begå<<) forudsætter: *ʕōśê*: >>dem der begår<<.} overtrædelser,

det skal ikke hænge ved mig.

==Kongen lover retfærdighed og oprigtighed i forhold til sit folk==
v4 Et falsk hjerte skal vige fra mig,

en ond vil jeg ikke vide af.

v5 Den som i hemmelighed bagtaler sin næste,

ham vil jeg udslette.{T: Kan også oversættes: >>bringe til tavshed<<.}

Den som har stolte øjne og hovmodigt hjerte,

ham vil jeg ikke tåle.

v6 Mine øjne skal hvile på de trofaste i landet

for at de skal bo hos mig.

Den som vandrer ad fuldkommen vej,

han skal tjene mig.

v7 I mit hus skal ingen bo

som handler bedragerisk.{T: Ordret: >>bedrag<<.}

Den som taler løgn, skal ikke bestå

for mine øjne.

v8 Hver morgen vil jeg udslette{T: Kan også oversættes: >>bringe til tavshed<<, jf. v.5.}

alle landets ugudelige

for at udrydde fra JHVHs by

alle dem som begår synd.



