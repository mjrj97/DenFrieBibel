!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 14.07.2017>!!

===Salme 112{T: Salmen er alfabetisk, så første linje begynder med alfabetets første bogstav, anden linje med det andet osv.}===

==Den, der frygter JHVH, velsignes==
v1 Halleluja!

Salig{T: Oversættes nu ofte: >>lykkelig<<.} den mand som frygter JHVH,

som glæder sig meget ved hans bud.

v2 Hans afkom{T: Ordret: >>sæd<<.} skal blive mægtigt i landet;{T: Kan også oversættes: >>på jorden<<.}

de oprigtiges slægt skal velsignes.

v3 Velstand og rigdom er i hans hus,

og hans retfærdighed består for altid.

v4 Der er brudt et lys frem i mørket for de oprigtige,

for den som er nådig og barmhjertig og retfærdig.{E: Linjen er omdiskuteret. Den består egentlig kun af ordene: >>nådig og barmhjertig og retfærdig<<. Det er ord der normalt i salmerne er knyttet til Gud, men i sammenhængen er der tale om den oprigtige. Derfor er dette den mest brugte oversættelse af linjen, selv om >>de oprigtige<< i foregående linje er pluralis, og i denne linje er der brugt singularis. Det kan dog overvejes om denne linje er en beskrivelse af det >>lys<< (og dermed af Gud) der >>er brudt frem<<. I enkelte håndskrifter – støttet af den syriske oversættelse – mangler det sidste *wᵊ* (>>og<<), så sætningen må oversættes: >>nådig og barmhjertig er en retfærdig<<.}

==Den retfærdige skal ikke rokkes==
v5 Godt for den mand som er barmhjertig og låner ud,

som tager sig af sine sager med retfærdighed.

v6 Han skal aldrig i evighed rokkes,

en retfærdig skal være til evigt minde.

v7 Han skal ikke frygte ondt budskab,

hans hjerte er fast, han har tillid til JHVH.

v8 Hans hjerte er urokkeligt, han skal ikke frygte,

indtil han kan se med glæde på sine modstandere.

v9 Han strør ud, han giver til de fattige,

hans retfærdighed består for altid,

hans horn skal være ophøjet med ære.

==Den ugudeliges endeligt==
v10 Den ugudelige skal se det og græmmes,

han skal skære tænder og forgå.

Ugudeliges begær bliver til intet.


