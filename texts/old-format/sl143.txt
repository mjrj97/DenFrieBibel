!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Dato for denne version: 23.03.2021>!!

===Salme 143===

==Overskrift==
v1 Salme af David.

==JHVHv, hør!==
JHVHv, hør min bøn,

lyt nøje til min tryglen,

svar{T: Kan også oversættes: >>bønhør<<.} mig i din trofasthed, i din retfærdighed,

v2 og før ikke sag mod din tjener,

for ingen som lever, er retfærdig over for dig.

==Klage==
v3 For en fjende har forfulgt mig,{T: Ordret: >>min sjæl<<.}

han har knust mit liv til jorden,

han har gjort at jeg må sidde i mørke

som dem der er evigt døde.{T: Andre oversætter: >>dem der for længst er døde<<.}

v4 Min ånd er faldet i afmagt i mig,

mit hjerte er forfærdet i mit indre. 

==Erklæring af tillid==
v5{E: Verberne i dette og næste vers står i qatal, der oftest angiver fortid, men her må de opfattes som deklarative.} Jeg husker fortids dage,

jeg grunder på al din gerning,

jeg tænker over dine hænders værk.

v6 Jeg har bredt mine hænder ud mod dig,

min sjæl er som udtørret land for dig.{T: Det er underforstået at sjælen tørster efter Gud.} Sela{N: Sela}

==Bøn==
v7 Skynd dig, svar{T: Kan også oversættes: >>bønhør<<.} mig, JHVHv,

min ånd er tæret bort,

skjul ikke dit ansigt for mig

så jeg bliver som dem der går ned i graven.

v8 Forkynd mig om morgenen din nåde{N: nåde},

for jeg har stolet på dig.

Lad mig kende den vej, jeg skal gå,

for jeg har løftet min sjæl til dig.

v9 Red mig fra mine fjender, JHVHv,

hos dig har jeg søgt skjul.

v10 Lær mig at gøre din vilje,

for du er min Gud,

din Ånd er god,

før mig på jævnt land!{E: Kan også oversættes: >>lad den føre mig ...<<.
Mange oversættere flytter masoreternes skillende accent, så *tanḥēnî* (>>før mig/lad den føre mig<<) knyttes til foregående linje, der så oversættes: >>lad din gode Ånd føre mig<<.
En del håndskrifter har: *ʔôraḥ*: >>sti<< i stedet for: *ʔereṣ* (>>land<<).}

v11 For dit navns skyld, JHVHv, giv mig liv,

bring i din retfærdighed min sjæl ud af trængsel.

v12 Udslet i din nåde{N: nåde} mine fjender,

og lad alle dem som bekriger min sjæl, gå til grunde,

for jeg er din tjener.


