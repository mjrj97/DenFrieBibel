!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Litterært tjek: Trine Tøndering>!!
!!<Dato for denne version: 08.08.2020>!!
===Anden Mosebog, kapitel 28===

==Forordning om præstedragten==
v1 >>Du skal lade din bror Aron og hans sønner med ham komme til dig ud af Israels børns midte for at gøre præstetjeneste for mig, Aron og Nadab, Abihu, Eleazar og Itamar, Arons sønner.
v2 Og du skal lave hellige klæder til Aron, din bror, til ære og til pryd.
v3 Du skal sige til alle som er vise i hjertet, som jeg har fyldt med visdoms ånd, at de skal lave klæder til Aron for at hellige ham til at gøre præstetjeneste for mig.
v4 Og disse er de klæder som de skal lave: et brystskjold, en efod, en kappe, en mønstret kjortel, en turban og et bælte; de skal lave hellige klæder til Aron, din bror, og hans sønner, så de kan gøre præstetjeneste for mig.
v5 De skal tage guldet og den purpurblå, den purpurrøde og den karminrøde uld og det fine linned.<<

==Forordning om efoden==
v6 >>De skal lave efoden{E: Navnet: >>efod<< bruges i GT i tre betydninger: Det kan være et gudebillede, en simpel dragt eller – som her – en del af ypperstepræstens dragt.} af guld, purpurblå, purpurrød og karminrød uld og tvundet, fint linned, kunstfærdigt arbejde.
v7 Den skal have to skulderbånd fæstnet i de to ender så den kan bindes sammen.
v8 Efodens bælte, som omslutter den, skal være af samme arbejde, i ét med den, af guld, purpurblå, purpurrød og karminrød uld og tvundet, fint linned.
v9 Du skal tage de to shoham-sten{T: Se note til 25,7.} og indgravere på dem Israels sønners navne:
v10 Seks af deres navne på den ene sten, og de øvrige seks navne på den anden sten, alt efter deres fødsel.
v11 Med stenskærerarbejde, som man graverer en seglring, skal du indgravere begge stenene med Israels sønners navne; du skal lave dem indsat i indfatninger af guld.
v12 Du skal sætte de to sten på efodens skulderbånd, sten til erindring om Israels sønner; og Aron skal bære deres navne frem for JHVHs ansigt på begge sine skuldre som erindring.
v13 Du skal lave fletværk{E: Det skal muligvis opfattes som øskener.} af guld
v14 og to kæder af purt guld, du skal lave dem som reb, snoet arbejde; og du skal fæste de snoede kæder på fletværket.<<

==Forordning om brystskjoldet==
v15 >>Du skal lave et doms-brystskjold i kunstfærdigt arbejde, af samme arbejde som efoden skal du lave det; af guld, purpurblå, purpurrød og karminrød uld og tvundet, fint linned skal du lave det.
v16 Det skal være kvadratisk, foldet dobbelt, et fingerspand langt og et fingerspand bredt.
v17 Du skal lave en indfatning med sten på det, fire rækker sten;{E: Der er usikkerhed om oversættelsen af godt halvdelen af stenene, men det drejer sig utvivlsomt om meget kostbare og sjældne sten.} en række med en rubin, en topas og en smaragd, den første række;
v18 den anden række: en turkis,{T: Det hebraiske *nōfex* er ofte oversat: >>granat<<, men angiver formodentlig: >>turkis<<.} en safir og en månesten;
v19 den tredje række: en opal{T: Tidligere ofte oversat: >>hyacint<<, men oversættelsen er usikker.}, en agat og en ametyst;
v20 og den fjerde række: en krysolit og en shoham{T: Se note til 25,7.} og en jaspis; de skal være indflettet i guld i deres indfatninger.
v21 Og stenene skal svare til Israels sønners navne, tolv svarende til deres navne; som indgravering i en seglring, hver skal være med sit navn, efter de tolv stammer.
v22 Til brystskjoldet skal du lave snoede kæder, som reb, af purt guld.
v23 Og du skal lave to guldringe på brystskjoldet og sætte de to ringe på brystskjoldets to ender,
v24 og du skal sætte de to snoede guldkæder i de to ringe ved brystskjoldets ender.
v25 De to ender af de to snoede kæder skal du sætte i de to fletninger og sætte dem på efodens skulderbånd, på forsiden af den.
v26 Og du skal lave to guldringe og sætte dem på brystskjoldets to ender, på den kant deraf som vender ind mod efoden.
v27 Og du skal lave to guldringe og sætte dem på efodens to skulderbånd, forneden på forsiden, dér hvor den bindes sammen, oven over efodens bælte.
v28 Og de skal binde brystskjoldet fra dets ringe til ringene på efoden med en purpurblå ulden snor, så det sidder over efodens bælte, og så brystskjoldet ikke løsner sig fra efoden.
v29 Aron skal bære Israels sønners navne i doms-brystskjoldet ved sit hjerte når han går ind i helligdommen, til vedvarende erindring for JHVHs ansigt.
v30 I doms-brystskjoldet skal du lægge Urim og Tummim{E: Det er omdiskuteret, hvad især >>Urim<< betyder, måske >>lys/oplysning<<. Andre har dog foreslået: >>forbandelse<<. >>Tummim<< betyder: >>fuldkommenhed/fuldendelse<<. Det er måske vigtigt, at >>Urim<< begynder med det hebraiske alfabets første bogstav, mens >>Tummim<< begynder med det sidste bogstav, så de betegner totaliteten. Lodkastningen skal så vise Guds vej eller plan inden for helheden, 4 Mos. 27, 21. 1 Sam. 23, 9-13.}; de skal være på Arons hjerte, når han går ind for JHVHs ansigt, og Aron skal altid bære Israels sønners domsafgørelse{T: Ordet: *mišpāṭ*, som indgår i betegnelsen >>doms-brystskjoldet<< kan også betyde : >>ret/retsregel<<. Som loddernes funktion viser, skal ordet her måske forstås lidt bredere end: >>domsafgørelser<< - med lodderne får folket svar og vejledning i afgørende situationer.} på sit hjerte for JHVHs ansigt.
v31 Du skal også lave efodens kappe helt igennem af purpurblå uld,
v32 og dens halsåbning skal være midt i den; der skal være en bort rundt om dens åbning, vævet arbejde; den skal have åbning som på en panserskjorte der ikke kan rives itu.
v33 På dens nedre sømme{T: Oversættes undertiden: >>slæb<<.} skal du lave granatæbler af purpurblå, purpurrød og karminrød uld, rundt på dens nedre sømme, og guldbjælder rundt imellem dem;
v34 en guldbjælde og et granatæble, en guldbjælde og et granatæble, rundt på kappens nedre sømme.
v35 Og den skal være på Aron til at udføre tjeneste i, så lyden af den kan høres, når han går ind i helligdommen for JHVHs ansigt, og når han går ud, så han ikke skal dø.<<

==Forordning om rosetten==
v36 >>Og du skal lave en roset{T: Det hebraiske: *ṣîṣ* (>>roset<<) er beslægtet med ordet: *ṣîṣāʰ*: >>blomst<< og verbet: *nṣṣ*: >>funkle/skinne<<. Man kan finde forskelige oversættelser: >>blomst/plade/diadem<<. Det har formodentlig været en plade, der var formet som en blomst, en roset. Det er denne roset, der i 29,6 kaldes: >>det hellige diadem<< (med et andet hebraisk ord).} af purt guld og indgravere på den, som man graverer i en seglring: >Hellig for JHVH.<
v37 Og du skal sætte den på en purpurblå, ulden snor, og den skal være på turbanen; på forsiden af turbanen skal den være.
v38 Den skal være på Arons pande, og Aron skal bære synden som er ved de hellige ting som Israels sønner helliger, ved alle deres helliggaver; den skal altid være på hans pande, så de{E: Der kan være tænkt på helliggaverne eller måske på folket.} må finde velbehag for JHVHs ansigt.<<

==Forordning om de resterende klæder==
v39 >>Du skal væve kjortlen i et mønster af fint linned, og du skal lave turbanen af fint linned, og du skal lave et bælte i broget vævning.<<

==Forordning om fælles præsteklæder==
v40 >>Til Arons sønner skal du lave kjortler, og du skal lave bælter til dem, og huer skal du lave til dem til ære og til pryd.
v41 Du skal iføre Aron, din bror, dem, og hans sønner med ham, og du skal salve dem og fylde deres hænder{E: Meningen er enten, at de får de ting og redskaber i hånden som de skal bruge i tjenesten, og derved indvies de til tjenesten, eller at de får lagt et indvielsesoffer i hænderne.} og hellige dem, og de skal gøre præstetjeneste for mig.
v42 Og du skal lave linnedbukser til dem til at skjule deres kønsdele,{T: *bᵊśar ʕerwāʰ* ordret: >>nøgenheds kød<< eller: >>skams kød<<.} de skal gå fra lænderne til lårene.
v43 Dem skal Aron og hans sønner have på, når de går ind i forsamlingsteltet, eller når de nærmer sig alteret for at gøre tjeneste ved helligdommen, så de ikke skal pådrage sig skyld og dø. Dette skal være en eviggyldig forordning for ham og hans efterkommere efter ham.<<

