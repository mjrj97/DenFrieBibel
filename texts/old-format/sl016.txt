!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Christian Højgaard>!!
!!<Litterært tjek: Trine Tøndering>!!
!!<Dato for denne version: 06.10.2016>!!
===Salme 16===

==Overskrift==
v1 Miktam{T: Betydningen ukendt, evt. >>klenodie, gyldent smykke<< (af *ketem*: >>guld<<, eller >>uudslettelig<< af *kātam*: >>indpræge (på en stele)<<. I så fald skal denne og de øvrige salmer med denne overskrift (Sl 56-60) fastholde en alvorlig situation i folkets erindring.} af David

==Tilflugt hos Gud==
Bevar mig, Gud, for jeg søger tilflugt hos dig.

==Glæden ved at høre til hos Gud==
v2 Jeg{E: Ordret: >>Du sagde<<. I så fald må man underforstå >>min sjæl<< eller lade v. 2-4a være rettet til en anden person (fem.!). Man vokaliserer oftest som 1. pers. Teksten i v. 2-4 er i det hele taget usikker og til dels uigennemskuelig.} sagde til JHVH: >>Du er min Herre,

jeg har intet gode ud over dig.

v3 De hellige, de som er i landet,

og de ædle har jeg alt mit velbehag i<<.
 
v4 Mangfoldige bliver deres smerter, som bejler til en anden.{T: Underforstået >>en anden gud<<. Mange retter vokaliseringen af *māhārû* (>>betale brudesum, bejle<<) til: *mihᵃrû*: >>løbe efter<<.}

Jeg vil ikke udgyde deres drikofre af blod

og ikke bringe deres navne over mine læber.

v5 JHVHv, min tilmålte del og mit bæger,

du sikrer min lod.

v6 Målesnorene faldt for mig på skønne steder,

ja, en dejlig arv tilfaldt mig.

==Tillid til JHVH==
v7 Jeg vil prise{E: Betyder også >>velsigne<<.} JHVH, som gav mig råd,

ja, mine nyrer vejleder mig om natten.

v8 Jeg har altid JHVH for øje,

for han er ved min højre side;

jeg skal ikke vakle.

==Tryghed over for døden==
v9 Derfor glæder mit hjerte sig, og min ære jubler,{T: Grundtekstens >>min ære jubler<< skal sandsynligvis forstås som >>min sjæl jubler<<.} 

ja, mit kød skal bo i tryghed.

v10 For du vil ikke overlade min sjæl til dødsriget,{E: Hebraisk: *šᵊʔôl*.}

du vil ikke lade din hellige se graven.{E: Tidligere oversat: >>forrådnelse<<, i nogen grad med støtte i LXX.}

v11 Du vil lære mig livets vej,

der er fuldendt glæde for dit ansigt,

der er altid skønne ting i din højre hånd.

