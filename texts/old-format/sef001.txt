!!<Modenhed: Delvis færdig>!!
!!<Oversættelse: Trine Tøndering>!!
!!<Eksegetisk bearbejdning: Christian Højgaard>!!
!!<Dato for denne version: 13.02.2018>!!

===Sefanias' Bog, kapitel 1===

==Straffen over ugudelighed==

v1 JHVHs ord, som kom til Sefanias, søn af Kushi, søn af Gedalja, søn af Amarja, søn af Hizkija, dengang Josija, Amons søn, var konge over Juda.{T: Ordret >>I Josijas, Amons søn, Judas konge, dage<<.}

***

v2 Jeg vil tilintetgøre{E: Det hebraiske *ʔāsōf ʔāsēf* er vanskeligt at oversætte. Normalt bruges en absolut infinitiv til at fremhæve et finit verbum af samme verbalstamme. Men i dette tilfælde er der en kombination af *ʔāsōf* >>indsamle<< og *ʔāsēf* >>tilintetgøre<<. Samme kombination findes dog i Jer 8,13, hvilket tyder på at der er tale om et idiomatisk udtryk, der kan oversættes med >>Jeg vil virkelig tilintetgøre<<.} alt fra jordens overflade, siger JHVH.

v3 Jeg vil tilintetgøre mennesker og dyr,

tilintetgøre himlens fugle og havets fisk,


og jeg vil få de ugudelige til at snuble.{E: Denne linje er vanskelig, muligvis fordi den hebraiske tekst er korrumperet. Ordret >>og dem, som får ugudelige til at snuble<<. En anden mulighed er >>ruinerne med de ugudelige<<, hvis man forstår *?et* som præpositionen >>med<<. Sætningen er udeladt fra de fleste versioner af LXX.}

Jeg vil udrydde menneskene fra jordens overflade, siger JHVH.

v4 Jeg vil række min hånd ud mod Juda og mod alle Jerusalems indbyggere,

og jeg vil udrydde alt hvad der er tilbage af Ba'al{E: Skal forstås som Ba'al-kulten.} fra dette sted;

afgudspræsternes navn sammen med præsterne,

v5 og dem som tilbeder himlens hær{T: Dvs. stjernerne og planeterne.} på tagene,

og dem som tilbeder og sværger til JHVH og dog sværger ved deres konge,{E: LXX oversætter *malkām* (konge) med >>Melkom<<, dvs. navnet på en ammonitisk gud.}

v6 og dem som vender JHVH ryggen,

og som ikke har søgt JHVH og ikke har spurgt efter ham.

==JHVHs dag er nær==

v7 Vær stille for den herre JHVH!

For JHVHs dag er nær.

For JHVH har forberedt en offerslagtning,

han har helliget sine indbudte.{E: Ordret >>sine indkaldte<<.}
v8 På JHVHs offerslagtnings dag vil jeg straffe{E: Den normale betydning er >>besøge<< eller >>udvælge<<, men i denne sammenhæng går betydningen på straf.} fyrsterne

og kongens sønner og alle som klæder sig i fremmed dragt.

v9 Og på den dag vil jeg straffe enhver som springer over dørtærsklen,

dem som fylder deres herres hus med vold og bedrag.

v10 På den dag, siger JHVH, skal der lyde råb fra Fiskeporten

og hyl fra Mishneh{E: Kan oversættes med >>(byens) anden del<< eller >>nye del<<, men >>Mishneh<< er sandsynligvis navnet på et nyt kvarter i byen.} og stort postyr fra højene.

v11 Hyl, I som bor i Maktesh!{E: Ordet *maxtēš* kommer fra verbet *xataš*, der betyder >>at støde<<, deraf den traditionelle oversættelse >>Morteren<<. Sandsynligvis henviser navnet på bydelen til en geografisk beskrivelse af en lavtliggende bydel, der ligger i et hul.}

For alt handelsfolket er tilintetgjort;

alle de som var belæssede med sølv, er udryddet.

v12 På den tid vil jeg gennemsøge Jerusalem med lygter,

og jeg vil straffe de mænd som ligger stille i deres snavs,

dem som siger i deres hjerte: >>JHVH gør hverken godt eller ondt.<<

v13 Deres rigdom skal blive plyndret,

og deres huse ødelagt.

De skal bygge huse, men ikke bo i dem,

og plante vingårde, men ikke drikke vin af dem.

==JHVHs store dag er nær==

v14 JHVHs store dag er nær.

Den er nær og kommer med stor hast.

Lyden af JHVHs dag er bitter.

Dér råber krigeren.{E: Teksten kan også oversættes >>Hør, JHVHs dag. Bittert råber krigeren dér<<.}

v15 En vredes dag er den dag,

en nødens og trængslens dag,

en ødelæggelsens og forladthedens dag,

en mørk og dunkel dag,

en skyens og mulmets dag,

v16 en dag med hornklang{E: Egentlig vædderhorn.}

og krigsråb mod de befæstede byer og høje hjørnetårne.

v17 Jeg vil sende plager over menneskene

så de går rundt som blinde,

for de har syndet mod JHVH,

og deres blod skal udgydes som støv og deres kød som skidt.

v18 Hverken deres sølv eller deres guld skal kunne redde dem på JHVHs vredes dag,

men ved hans lidenskabs ild skal hele jorden fortæres,

for han skal gøre en ende,

ja, hastigt gøre en ende på alle jordens beboere.

