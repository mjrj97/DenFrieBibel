!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 99===

==JHVH er den hellige verdenshersker==
v1 JHVH er konge! Folkeslagene skælver.

Han troner over keruber, jorden ryster.

v2 JHVH på Zion er stor,

og han er ophøjet over alle folkeslagene.

v3 De skal prise dit navn som stort og frygtindgydende.

Hellig er han!

==Hellig som retfærdighedens garant==
v4 Og en kong med magt,{E: Formuleringen er speciel og omdiskuteret. Der er foreslået flere rettelser. Mindst indgribende er at læse substantivet: *ʕōz* (>>magt<<) som adjektiv: *ʕaz*: >>mægtig<< og opfatte hele verset som rettet til Gud, så der oversættes: >>Og mægtige konge, som elsker ret, du har grundfæstet retskaffenhed<<. Normalt skal adjektivet dog stå efter substantivet, så det forudsættes at versets to første ord bytter plads: *wᵊʕōz melex* (egentlig: >>Og konges magt<<) til: *ûmelex ʕaz* (>>og mægtige konge<<). Andre retter *wᵊʕōz melex* til: *wᵊʕaz mālax*: >>Og en stærk er konge. (Han elsker ret. Du har befæstet retskaffenhed)<<.} der elsker ret,

har du grundfæstet i retskaffenhed,

ret og retfærdighed i Jakob

har du skabt.

v5 Ophøj JHVH, vor Gud,

og kast jer ned for hans fødders fodskammel.

Hellig er han!

==Hellig i tugt og nåde==
v6 Moses og Aron, som var blandt hans præster,

og Samuel, som var blandt dem som påkaldte hans navn -

når de råbte til JHVH, svarede han dem.

v7 Han talte til dem i skysøjlen,

de bevarede hans vidnesbyrd

og den lov som han gav dem.

v8 JHVH, vor Gud, du svarede dem,

du var for dem en tilgivende Gud,

men hævnende for deres gerninger.

v9 Ophøj JHVH, vor Gud,

og kast jer ned for hans hellige bjerg,

for hellig er JHVH, vor Gud!



