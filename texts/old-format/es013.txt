!!<Modenhed: Færdig>!!
!!<Oversættelse: Svend Erik Petersen>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Trine Tøndering>!!
!!<Dato for denne version: 27.01.2023>!!

===Esajas' Bog, kapitel 13===

==Profeti om Babylonien==
v1 Et udsagn om Babylonien, som Esajas, Amos' søn, skuede.{T: Der er tænkt på en profetisk vision.}

v2 Rejs banner på et nøgent bjerg, 

råb højt til dem, 

vink med hånden, så de går ind 

ad fyrsternes porte!

v3 Jeg har givet befaling til mine indviede 

og har også kaldet mine helte til at tjene min vrede 

– de som jubler over min storhed.

v4 Der høres en larm på bjergene 

som af et stort folk, 

der høres kongerigers bulder,

folkeslag der samles; 

Hærskarers HERRE{N: Hærskarers} mønstrer 

en krigshær.

v5 De kommer fra et land langt borte, 

fra himlens ende, 

JHVH og hans vredes redskab, 

for at ødelægge hele landet.{T: Kan også oversættes: >>hele jorden<<, men i sammenhængen er der tale om Babylonien.}

v6 I skal jamre, for JHVHs dag er nær, 

som en ødelæggelse fra Den Almægtige skal den komme.

v7 Derfor skal alle hænder blive slappe 

og hvert menneskehjerte blive modløst.

v8 Og de skal forfærdes, 

veer og smerter skal gribe dem, 

de skal vride sig som den der føder, 

de skal se forfærdede på hinanden, 

deres ansigter er blussende ansigter.

v9 Se, JHVHs dag kommer frygtelig, med harme og glødende vrede, 

for at lægge landet{T: Kan også oversættes: >>jorden<<.} øde 

og udrydde dets syndere fra det. 

v10 For himlens stjerner og dens stjernebilleder 

skal ikke lade deres lys stråle, 

solen er mørk når den står op, 

og månen skal ikke lade sit lys skinne.

v11 Jeg vil straffe verden for ondskab 

og gudløse for deres misgerning; 

og jeg vil gøre ende på overmodiges hovmod, 

og voldsmænds overmod vil jeg ydmyge.

v12 Jeg vil gøre et menneske sjældnere end lutret guld 

og en mand sjældnere end Ofir-guld.

v13 Derfor vil jeg få himle til at ryste, 

og jorden skal rystes bort fra sit sted 

ved Hærskarers HERRES{N: Hærskarers} harme 

og på hans glødende vredes dag.

v14 Som en jaget gazelle 

og som får ingen samler, 

skal de vende sig hver til sit folk 

og flygte hver til sit land.

v15 Enhver der bliver fundet, skal gennembores, 

og enhver der gribes, skal falde for sværdet.

v16 Og deres børn skal knuses 

for deres øjne, 

deres huse plyndres 

og deres kvinder voldtages.

v17 Se, mod dem ophidser jeg Medien, 

der ikke regner sølv for noget, 

og guld – det har de ikke lyst til.

v18 Men buer skal gøre det af med drenge, 

og moderlivs frugt skal de ikke vise barmhjertighed, 

deres øje skal ikke skåne børn.

v19 Og Babylonien, kongerigers pragt, 

kaldæeres stolte pryd, 

skal blive som da Gud ødelagde Sodoma 

og Gomorra.

v20 Det skal aldrig mere bebos, 

og ingen skal bosætte sig dér i slægt efter slægt, 

ingen araber skal slå telt op, 

og hyrder holder ikke hvil der.

v21 Men ørkendyr{T: Det vides ikke præcis hvilke dyr der er tale om.} skal ligge der, 

og deres huse skal fyldes af ugler,{T: Der er tvivl om hvilket dyr der er tale om. Det hebraiske ord *ʔōₐḥ* forekommer kun her. De fleste oversætter med >>ugle<<, andre gætter på >>sjakaler<<.}  

dér skal strudses afkom tage bolig, 

og bukketrolde{T: Bukkelignende dæmoner.} springer omkring der.

v22 Hyæner skal hyle i borgene{E: Den hebraiske tekst har: *bᵊʔalmnôtāʸw*: >>mod dets/hans enker<<. De gamle oversættelser har: >>i paladserne/borgene<<. Det svarer til hebraisk: *bᵊʔarmānôt*. Man kan eventuelt rette til: *bᵊʔarmᵊnôtehā*: >>i dets borge<<.} 

og sjakaler i herlige paladser; 

det varer ikke længe før dets tid kommer, 

og dets dage skal ikke forlænges.
