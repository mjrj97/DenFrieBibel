!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 55===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.} Med strengespil.

Maskil{E: Betydningen er usikker. Man har tidligere (med støtte i Septuaginta) forstået det som >>læredigt<< idet ordet må være afledet af roden *śkl*: >>være klog, overvejende<<. Dette passer dog dårligt med flertallet af de salmer, der kaldes >>maskil<< (Sl 42; 44; 45; 52-55; 74; 78; 88; 89; 142). Det må snarere forstås som >>meditation<< eller >>kunstfærdig salme<< eller evt. >>hyldestsang<<.} af David.

==Bøn og klage==
v2 Hør, Gud, min bøn,

og skjul dig ikke for min tryglen.

v3 Lyt til mig og svar mig,

jeg drives omkring{T: Betydningen af ordet *ʔārîd* er usikker i sammenhængen. Det betyder egtl.: >>vandre frit omkring/vandre frem og tilbage<<, men i hif’il kan betydningen formodentlig være: >>drives omkring<<.} i min fortvivlelse, og jeg må stønne{T: Ordet *wᵊʔāhîmāʰ* (>>jeg må/vil stønne<<) er omdiskuteret. Dels er der usikkerhed om betydningen, dels trækkes ordet ofte over som del af v. 4, og dels foretrækker mange oversættere tekstrettelse til *wᵊʔ ēhômāʰ*: >>jeg er ude af mig selv<< eller *wᵊʔehᵉmeʰ*: >>jeg vil jamre<<.}

v4 over fjendes råb,

over at ugudelig undertrykker,{T: Oversættelsen af ordet er usikker – det forekommer kun her i GT.}

for de vælter lidelse ned over mig,

og i vrede bekriger de mig.

v5 Mit hjerte skælver i mig,

og dødens rædsler er faldet over mig.

v6 Frygt og bæven kom over mig,

og forfærdelse indhyller mig.

==Ønske om at flygte==
v7 Så jeg sagde: Gid jeg havde{T: Ordret: >>Hvem vil give mig …<<.} vinger som en due,

så ville jeg flyve bort og fæste bo.

v8 Se, jeg ville flygte langt bort,

jeg ville overnatte i ørkenen. Sela{N: Sela}

v9 Jeg ville haste til et tilflugtssted for mig

som ly for en rasende vind, for en storm.

==Klagebøn==
v10 Forvir{T: Andre oversætter: >>ødelæg<<.}, Herre, gør dem uenige{T: Ordret: Spalt deres tunger.},

for jeg har set vold

og strid i byen.

v11 Dag og nat går de omkring den

på dens mure,

og uret og fortræd er inden i den,

v12 fordærv er inden i den,

og undertrykkelse og svig viger ikke fra dens torv.

==En ven har svigtet==
v13 For det er ikke en fjende som forhåner mig,

det kunne jeg bære;

det er ikke en der hader mig, som gør sig stor over mig,

ham kunne jeg skjule mig for.

v14 Men det er dig, et menneske, som var min ligemand,

min ven og min fortrolige,

v15 vi, som sammen nød den søde fortrolighed,

som vandrede i Guds hus i festskaren.{T: Ordet *regeš* forekommer i GT kun her. Ud fra roden må det betyde noget i retning af >>larmende mængde<<. Der kan være tænkt på en jublende skare.}

==Bøn om retfærdig dom over modstanderne==
v16 Død skal falde{T: Konsonantteksten forudsætter ordet *yᵊšîmôt*: >>Ødelæggelse (over dem)<<. Men vokalteksten og de gamle oversættelser og mange håndskrifter har delt ordet: *yaššî māwet*: >>Død skal falde (over dem<<.} over dem!

De skal fare levende ned i dødsriget,

for der er ondskab i kammeret i deres indre.{E: Sætningen er omdiskuteret. Ordret: >>for der er ondskab i deres kammer, i deres indre<<. Mange oversættere sletter: >>i deres indre<< (*bᵊqirbām*) som ikke-oprindelig tilføjelse. Andre opfatter det som forklaring til kammeret, så der kan oversættes: >>i deres hjertekammer<<. Ordet: *mᵊgûrāʰ* (>>kammer<<) forekommer kun her og i Hagg 2,19, hvor det oversættes: >>lade/lager<<. Her kunne det eventuelt oversættes: >>lager/forrådskammer<<.}


==Tillid til at Gud hører==
v17 Jeg vil råbe til Gud,

og JHVH skal frelse mig.

v18 Aften og morgen og middag

vil jeg klage og jamre,

og han vil høre min røst.

v19 Han har forløst min sjæl i fred{E: Det danske ord >>fred<< er egentlig for snævert til at gengive fylden i det hebraiske * šālôm* der omfatter både indre og ydre fred. Grundbetydningen er >>hel, uskadt, sund<<. Freden omfatter i sin fylde også tryghed og frelse.}

fra kampen imod mig,

for mange var imod mig.

v20 Gud skal høre og svare{T: Mange oversættere vælger (med Septuaginta) at ændre vokaliseringen af *yaʕᵃnēm* (>>svare dem<<) til: *yᵊʕᵃnēm*: >>ydmyge dem<<.} dem,

han der troner fra ældgammel tid. Sela

Der er ingen forandring hos dem,

og de frygter ikke Gud.

==Klage over en vens svigt==
v21 Han har lagt hånd på dem som havde fred med ham,

han har vanhelliget sin pagt.

v22 Hans munds flødeagtige ord var glatte,{T: Ordet *maḥmāʔōt* (>>flødeagtig<< optræder i GT kun her, og betydningen er usikker. Oftest ændrer man vokaliseringen til: *mēḥᵃmāʔōt*: >>end smør<< så oversættelsen bliver: >>Hans mund var glattere end smør<<.}

og hans hjerte ville krig;{T: Ordret: >>hans hjerte krig<<. Der må være underforstået et verbum (>>ville/ønskede<<).}


hans ord var blødere end olie,

og dog var de dragne sværd.

==Opmuntringsord==
v23 Kast din byrde på JHVH,

så vil han holde dig oppe.

han lader ikke for evigt

den retfærdige rokkes.{T: Ordret: >>Han skal ikke for evigt lægge vaklen hen til den retfærdige<<.}

v24 Men du, Gud, vil lade dem stige ned

i gravens dyb.

Mordere og bedragere{T: Ordret: >>blodets og bedragets mænd<<.}

skal ikke nå halvdelen af deres dage.

Men jeg, jeg stoler på dig.


