!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 06.03.2016>!!

===Salme 37{T: Salmen er alfabetisk, så v. 1 begynder med alfabetets første bogstav, og derefter begynder stort set hvert andet vers med det hebraiske alfabets næste bogstav}===

==Overskrift==
v1 Af David.

==Vælt din vej på JHVH==
Far ikke op over dem der handler ondt,

bliv ikke misundelig på dem som øver uret,

v2 for de vil hurtigt visne som græs

og falme som en grøn urt.

v3 Stol på JHVH og gør godt,

bo i landet og vogt på troskab,

v4 og fryd dig over JHVH,

så vil han give dig hvad dit hjerte ønsker.

v5 Vælt din vej på JHVH,

og stol på ham, så vil han gøre det.

v6 Og han skal føre din retfærdighed frem som lyset

og din ret som middagsglansen.{T: Ordret blot: >>middagen<<}

v7 Vær stille over for JHVH og vent tålmodigt på ham.

Bliv ikke ophidset imod den hvis vej lykkes,

imod den mand som gennemfører onde planer.

v8 Giv slip på vrede og lad harme fare,

bliv ikke ophidset, det bringer kun ondt.

v9 For de som øver uret, skal udryddes,

men de som håber på JHVH, de skal arve landet.

v10 Og det er kun en kort tid, så er en ugudelig ikke mere,

og ser du efter hans sted, så er han borte.

v11 Men de sagtmodige skal arve landet

og fryde sig over stor fred.

v12 En ugudelig udtænker ondt imod den retfærdige

og skærer tænder imod ham.
  
v13 Herren vil le ad ham,

for han har set at hans dag vil komme.

v14 Ugudelige har draget sværd

og spændt deres bue

for at fælde hjælpeløs og fattig,

for at slagte dem som vandrer retskaffent.

v15 Deres sværd skal ramme i deres eget hjerte,

og deres buer skal sønderbrydes.

v16 Den smule som den retfærdige har,

er bedre end mange ugudeliges overflod.

v17 For de ugudeliges arme skal sønderbrydes,

men JHVH støtter de retfærdige.

v18 JHVH kender de ulasteliges dage,

og deres arv skal bestå til evig tid.

v19 De skal ikke blive til skamme i en ond tid,

og de skal mættes i hungerens dage.

v20 For de ugudelige skal gå til grunde,

og JHVHs fjender - som engenes pragt

er de forsvundet, i røg forsvundet.

v21 En ugudelig låner, men kan ikke betale tilbage,

men en retfærdig kan forbarme sig og give.

v22 For hans velsignede skal arve landet,

men hans forbandede skal udryddes.

v23 Fra JHVH kommer det at en mands skridt kan være faste,{E: >>Kan være faste<< hører grammatisk i den hebraiske tekst til andet halvvers, men tages af meningsmæssige grunde med her.
Oversættelsen af verset er i øvrigt stærkt omdiskuteret. Andre oversætter: >>Af JHVH styres en mands skridt<<, hvor det i så fald er >>styres<< der grammatisk i den hebraiske tekst hører til andet halvvers, men af meningsmæssige grunde tages med her.}

og han har velbehag i hans vej.

v24 Når han falder, bliver han ikke liggende,

for JHVH støtter hans hånd.

v25 Jeg har været ung og er blevet gammel,

men jeg har ikke set en retfærdig forladt,

eller hans efterkommere{T: Ordret: >>sæd<<.} tigge om brød.

v26 Han forbarmer sig hele dagen og låner ud,

og hans efterkommere er til velsignelse.

v27 Hold dig fra ondt og gør godt,

så skal du blive boende evigt.

v28 For JHVH elsker ret,

og han forlader ikke sine fromme.

De bliver beskyttet evigt,{E: Sætningen er omdiskuteret. Det skyldes især at salmen er alfabetisk, og at man her venter begyndelsesbogstavet *ʕ*. Ud fra Septuaginta indsætter man derfor oftest ordet *ʕawwālîm*: >>uhæderlige<< i begyndelsen af linjen. Man er så også nødt til at rette *nišmārû* (>>bliver beskyttet<<) til *nišmᵊdû*: >>udslettes<<, så linjen kommer til at lyde: >>De uhæderlige udslettes for evigt<<. Næste linjes *wᵊ* skal så oversættes >>og<< i stedet for >>men<<}

men de ugudeliges efterkommere udryddes.{T: Verberne i denne og foregående sætning er i perfektum der normalt oversættes ved fortid. Her optræder de dog formodentlig som profetier om det der helt sikkert vil ske.}

v29 De retfærdige skal arve landet

og bo i det altid.

v30 En retfærdigs mund skal forkynde visdom,

og hans tunge skal sige hvad der er ret.

v31 Hans Guds lov{N: lov} er i hans hjerte,

hans skridt skal ikke vakle.

v32 En ugudelig lurer på den retfærdige

og stræber efter at dræbe ham.

v33 JHVH skal ikke overlade ham i hans hånd

og ikke kende ham skyldig når han bringes for retten.

v34 Sæt dit håb til JHVH

og giv agt på hans vej,

så skal han ophøje dig til at arve landet,

du skal se på de ugudeliges udryddelse.

v35 Jeg så en ugudelig voldsmand,

og han foldede sig ud som et grønt, indfødt træ.{E: Dvs. et træ med dybe, stærke rødder. Teksten er dog problematisk, og de fleste oversættelser følger Septuaginta: >>der knejste som Libanons cedre<<}

v36 Men man{T: De fleste retter til 1. person: >>jeg går<< begrundet i parallelismen og Septuaginta} går forbi - og se, han er ikke mere,

og jeg søger efter ham, men han findes ikke.

v37 Tag vare på en retsindig, og se på en retskaffen,

for fredens mand har en fremtid.{T: Kan også oversættes: >>efterkommere<<.}

v38 Men overtrædere skal alle sammen tilintetgøres,

ugudeliges fremtid bliver skåret af.

v39 Men de retfærdiges frelse kommer fra JHVH,

han er deres værn i nødens tid.

v40 Og JHVH skal hjælpe dem og udfri dem,

han skal udfri dem fra de ugudelige og frelse dem,

for de har søgt tilflugt hos ham.


