!!<Modenhed: Færdig>!!
!!<Oversættelse: Christian Højgaard>!!
!!<Litterært tjek: Trine Tøndering>!!
!!<Dato for denne version: 17.03.2021>!!

===Zakarias' Bog, kapitel 9===

==JHVHs felttog og genoprettelsen af Davidsriget==
v1 Et profetudsagn.

JHVHs ord{E: Syntaksen er omdiskuteret. Generelt oversættes det enten med >>JHVHs ords profeti over Hadraks land<< (fx den danske oversættelse fra 1871) eller opdeles i overskriften for hele afsnittet >>Et profetudsagn<< og første sætning i afsnittet >>JHVHs ord er i Hadraks land<<.} er i Hadraks land;

Damaskus er dets hvilested

– for JHVHs øjne hviler på menneskeheden

og på alle Israels stammer –{E: Verset er vanskeligt at oversætte. Ordret står der >>For JHVHs er menneskets øje<<. Det kan forstås som både en subjektiv genitiv >>Menneskets øje er på JHVH<< eller som en objektiv genitiv >>JHVHs er øjet på mennesket<< eller mere mundret >>JHVHs øje er på mennesket<<.}

v2 og også Hamat, som grænser op til det,

og Tyrus og Sidon; på trods af deres store visdom.

v3 Tyrus byggede sig en fæstning;

opdyngede sølv som støv

og guld som gadens mudder.

v4 Men se, JHVH skal indtage den

og smide dens rigdomme{T: Eller >>fæstning<<.} i havet.

v5 Ashkalon skal se det og blive bange,

Gaza skal blive rædselsslagen

og ligeså Ekron, for dens håb er blevet til skamme.

Gazas konge skal omkomme,

Ashkalon skal ikke regeres,{E: En anden mulighed er >>Ashkalon skal ikke bebos<<, fordi det hebraiske *yāšav* både kan betyde >>bo<< eller >>sidde<< (på en trone).}

v6 og i Ashdod skal en bastard sidde på tronen.{E: Ordret >>En bastard skal sidde/bo i Ashdod<<. Bastard behøver ikke forstås biologisk, men kan forstås bredere som korrupt, og sammenhængen med vers 5 kunne tyde på, at der er tale om en konge.}

Jeg vil udrydde filistrenes hovmod.

v7 Jeg vil fjerne blodet fra hans mund;

afskyelighederne fra hans tænder.

Og han skal efterlades til vores Gud;

han skal være som en høvding i Juda,

og Ekron som en jebusit.

v8 Jeg vil slå lejr foran mit hus;

som en fæstning imod dem, der drager i krig.{T: Ordret >>dem der drager ud og vender hjem<<.}

Så skal ingen længere rykke ud imod dem,

for nu har jeg set med mine egne øjne.

==Kongen kommer==
v9 Bryd ud i jubel, Zions datter!

Råb af glæde, Jerusalems datter!

Se, din konge kommer til dig,

han er retfærdig og sejrrig,

ydmyg og ridende på et æsel;

på en æselhoppes føl.

v10 Jeg vil udrydde stridsvognene i Efraim;

hestene i Jerusalem;

krigsbuen skal udryddes.

Han skal forkynde fred til folkeslagene,

og hans herredømme skal være fra hav til hav;

fra floden indtil jordens ender.

==JHVH frelser sit folk==
v11 Og du, på grund af dit pagtsblod

vil jeg slippe dine fanger løs

fra en cisterne, hvor der ikke er vand i.

v12 Vend tilbage til fæstningen,

I fanger som har håb!

Også i dag forkynder jeg:

jeg vil gengælde dig dobbelt.

v13 For jeg spænder Juda

og lægger Efraim på buen;

jeg opildner dine sønner, Zion,

imod dine sønner, Grækenland;

jeg bruger dig som en krigers sværd.

v14 JHVH vil komme til syne over dem,

og hans pil skal fare ud som lynet;

den Herre JHVH skal støde i hornet

og gå frem i stormene fra syd.

v15 Hærskarers JHVHv skal beskytte dem,

og de skal æde, nedtrampe slyngesten,

drikke og brøle som berusede,{T: Ordret >>som af vin<<.}

og de skal søles til{T: Ordret >>fyldes af<<.} som offerskålen; som alterets hjørner.

v16 JHVH deres Gud skal frelse dem på den dag

som sit folks hjord,

for de er som ædle sten,{T: Ordret >>en (konge)krones sten<<.}

der funkler over hans land.

v17 For hvor er det godt,

og hvor er det skønt!

Korn får unge mænd

og vin unge kvinder til at blomstre.
