!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 52===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.}

Maskil{E: Betydningen er usikker. Man har tidligere (med støtte i Septuaginta) forstået det som >>læredigt<< idet ordet må være afledet af roden *śkl*: >>være klog, overvejende<<. Dette passer dog dårligt med flertallet af de salmer der kaldes >>maskil<< (Sl 42; 44; 45; 52-55; 74; 78; 88; 89; 142). Det må snarere forstås som >>meditation<< eller >>kunstfærdig salme<< eller evt. >>hyldestsang<<.} af David.

v2 Dengang edomiten Do’eg kom og fortalte Saul:{T: Ordret: >>fortalte Saul og sagde til ham:<<.} David er kommet til Akimeleks hus.

==Profetiske trusselsord==
v3 Hvorfor roser du dig af ondskab, du stærke?{T: Der kunne også oversættes: >>du helt<< der må opfattes ironisk spottende.}

Guds nåde varer hele dagen.

v4 Du planlægger ondskab, din tunge er

som en hvæsset ragekniv,

du som begår svig!

v5 Du elskede ondt frem for godt,

løgn frem for retfærdig tale. Sela{N: Sela}

v6 Du elskede alle fordærvelige ord,

du svigefulde tunge!

v7 Dog, Gud skal ødelægge dig for evigt,

han skal snuppe dig op og udrydde dig af teltet,{T: Strengt taget står >>telt<< uden artikel. Der kan enten være tænkt på Guds >>telt<< (helligdommen) eller på den ondes eget. Det sidste afspejles i en del oversættelser: >>dit telt<<.}

rykke dig op med rode fra de levendes land. Sela

v8 Og de retfærdige skal se det og frygte,

og de skal le ad ham:

v9 Se den mand, der ikke gør Gud til sit værn,

men forlader sig på sin store rigdom,

føler sig stærk ved sin ondskab!

==Afsluttende vidnesbyrd og tak==
v10 Men jeg er som et grønt oliventræ i Guds hus,

jeg har forladt mig på Guds nåde

for evigt og altid.

v11 Jeg vil takke dig for evigt

for at du gjorde det.

Og jeg vil håbe på dit navn

- for det er godt –

i nærvær af dine fromme.

