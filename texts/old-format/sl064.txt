!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 64===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.}

Salme af David.

==Klage==
v2 Gud, hør mig når jeg klager,{T: Ordret: >>hør min røst i min klage.<<} 
beskyt mit liv mod frygt for fjenden.{T: Ordret: >>beskyt mit liv fra fjendefrygt<<.}

v3 Skjul mig for de ondes fortrolige råd,

for larmen{T: Den præcise betydning af ordet *rigšāʰ* er usikker og omdiskuteret. Roden *rgš* betyder formodentlig: >>være i urolig, larmende bevægelse<<.} fra dem som begår synd.

v4 De som har skærpet deres tunge som et sværd,

har spændt deres pil, nemlig et bittert ord,

v5 for i skjul at skyde den uskyldige;

pludselig skyder de ham og frygter ikke.

v6 De fastsætter for sig selv en ond plan,{T: Det hebraiske ord *dāvār* kan betyde både >>ord<< (v.4) og >>plan<<.}

de taler{E: Normalt betyder verbet *spr* i pi’el: >>fortælle<<. Hvis det er meningen, er det udtryk for overmod at man informerer fjenden. Oftest oversætter man her: >>tale om/aftale<<. Nogle fortolkere foreslår tekstrettelse til verbet *ḥpr*: >>grave<<. >>De graver for at skjule fælder<<.} om at skjule fælder,

de sagde: >>Hvem kan se dem?<<{T: Undertiden retter oversættere *lāmô* (>>dem<<) til *lānû*: >>os<<}

v7 De udtænker ugerninger:

>>Vi er færdige{T: Ofte rettes *tamnû* (>>vi er færdige<<) til: *tammû*: >>de er færdige<< eller: *ṭamᵊnû*: >>de har skjult<<.} med{T: >>med<< står ikke udtrykkeligt i den hebraiske tekst, men må være underforstået i sammenhængen, hvis teksten/oversættelsen i øvrigt er rigtig.} en udtænkt plan.<<{E: Alle oversættelser af dette vers må tages med forbehold.}

Ja, et menneskes inderste og dets hjerte er uudgrundeligt.

==Guds retfærdige dom==
v8 Men Gud vil skyde{E: Det er omdiskuteret, om verberne i v.8-10 skal oversættes ved fortid eller fremtid. Wayyiqtol skal normalt oversættes ved fortid, men kan også opfattes som profetisk tillidsfuldhed.} en pil imod dem,

pludselig{E: Accenterne i den hebraiske tekst lader >>pludselig<< høre til første halvvers hvor det giver god mening. Men rytmisk passer det bedre til andet halvvers.} har de sår.

v9 Og de vil bringe sig selv til fald ved deres tunge,{T: Ordret: >>og de vil bringe den til fald over dem selv, deres tunge<<.}

alle som ser dem, skal ryste på hovedet.{T: Andre oversætter: >>skal flygte<<. Der er tale om to forskellige verber.}

v10 Og alle mennesker skal frygte

og forkynde Guds gerning

og give agt på hans handling.

v11 Den retfærdige skal glæde sig i JHVH

og søge tilflugt hos ham,

og alle oprigtige af hjertet skal prise sig lykkelige.


