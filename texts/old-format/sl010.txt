!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Christian Højgaard, Nicolai Winther-Nielsen>!!
!!<Litterært tjek: Trine Tøndering>!!
!!<Dato for denne version: 06.02.2017>!!


===Salme 10{E: Salmen er uden overskrift. Sl 9 og 10 regnes ofte for én salme. De er begge alfabetiske, Sl 9 når halvt gennem alfabetet, og Sl 10 gennem den anden halvdel, dog med en del uregelmæssigheder.}===

==Klage over de ugudeliges ondskab og magt==
v1 Hvorfor, JHVHv, står du så langt borte?

Hvorfor{T: >>Hvorfor<< er underforstået fra første halvvers.} skjuler du dig i trængselstider?

v2 På grund af den ugudeliges hovmod vil han forfølge den hjælpeløse{E: Mange ændrer vokaliseringen af *bᵊgaˀᵃwat’* >>på grund af hovmod<< til *bᵊgaʔût* >>i hovmod<<: >>I hovmod jager den ugudelige den hjælpeløse<<.},

de{T: hjælpeløse.} vil blive fanget i de rænker disse{T: ugudelige.} har udtænkt{E: En anden mulig oversættelse er: >>Måtte de (de gudløse) blive fanget i de rænker de har udtænkt<<.}.

v3 For den ugudelige jublede over sin sjæls ønske{T: Her i betydningen: >>begær<<},

og bedrageren forbandede og foragtede JHVH{E: Sætningen er omdiskuteret. Andre oversætter: >>og bedrageren velsignede/roste han, men foragtede JHVH<<. Verbet *brk* betyder i de allerfleste sammenhænge >>velsigne/prise/rose<<, men enkelte steder er det opfattet ironisk så det må oversættes: >>forbande<<. Jødiske lærde har ment at de to sidste ord i v.3 (>>JHVH foragtede han<<) skal høre til v.4: >>Den ugudelige hånede JHVH i sit hovmod<<.}.

v4 Den ugudelige tænker{T: >>Tænker<< står ikke i grundteksten, men er underforstået i sammenhængen.} i sit hovmod{T: Ordret: >>efter sin næses højde<<.}:

>>Han kræver ikke til regnskab<<,

>>der er ingen Gud<<, det er alle hans tanker.

v5 Hans veje lykkes til enhver tid,

dine domme er høje, højt over ham,

han blæser på alle sine fjender.

v6 Han har sagt i sit hjerte: >>Jeg skal ikke rokkes,

fra slægt til slægt forskånet for ulykke<<.

v7 Hans mund er fuld af forbandelse, bedrageri og undertrykkelse,

under hans tunge er der uret og fortræd.

v8 Han sidder på lur i gårdene{E: Ofte retter man *ḥᵃṣērîm* (>>gårdene/landsbyerne<<) til *ḥᵃṣirîm*: >>sivene<<, men digteren vil netop understrege at man end ikke kan vide sig sikker i gårdene eller landsbyerne.},

i det skjulte myrder han en uskyldig,

hans øjne spejder efter en svag{E: Betydningen af *ḥēlᵊxāʰ* er usikker. Andre oversætter >>ulykkelig<< eller >>uheldig<<. Også i v. 10 og 14.}.
 
v9 Han ligger på lur i skjul som en løve i sin hule,

han lurer på at fange en elendig,

han fanger en elendig, idet han trækker ham{T: Trækker ham til sig.} med sit  net.

v10 Knust synker han{T: den elendige.} til jorden,

og for hans{T: den ugudelige.} magt falder de svage.

v11 Han siger i sit hjerte: >>Gud har glemt det,

han har skjult sit ansigt, han ser det ikke i evighed<<.

==Bøn om Guds indgreb==
v12 Rejs dig, JHVHv! Gud, løft din hånd,

glem ikke de elendige!

v13 Hvorfor skal en ugudelig foragte Gud?

Han siger i sit hjerte: >>Du kræver ikke til regnskab<<.

v14 Du, ja netop du, har set uret og sorg,

du iagttager så de kan lægges i din hånd.

Den svage overgiver sin sag til dig,

du har været den faderløses hjælper.
 
v15 Bræk den ugudeliges arm,

og kræv den onde til regnskab for hans ugudelighed så du ikke finder den længere{E: Versets to sidste ord (*val-timṣāˀ*) er vanskelige i sammenhængen: >>så du ikke finder den<<. Der må underforstås et >>længere<<. Andre forstår *val* som >>visselig<< (>>du skal visselig finde den<<). Atter andre vokaliserer: *val-jimmāṣeˀ*: >>så den ikke skal findes<<.}.

v16 JHVH er konge for evigt og altid,

folkeslag{T: Kan også oversættes >>hedningefolk<<.} blev udryddet af hans land.

v17 Du har hørt de ydmyges ønske, JHVHv,

du styrker deres hjerte, dit øre lytter opmærksomt
 
v18 for at skaffe den faderløse og undertrykte ret

så et menneske der er af jorden, ikke længere skal sprede skræk.

