!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Endnu ikke sket>!!
!!<Dato for denne version: 28.02.2022>!!

===Lukasevangeliet, kapitel 16===

v1 Men han sagde også til disciplene: >>Der var en rig mand som havde en godsforvalter, og denne blev beskyldt over for ham som en der øslede med hans ejendom.
v2 Han kaldte på ham og sagde til ham: >Hvad er det jeg hører om dig? Aflæg regnskab for din forvaltning, for du kan ikke længere være godsforvalter.<
v3 Men godsforvalteren sagde ved sig selv: >Hvad skal jeg gøre når nu min herre tager forvaltningen fra mig? Grave har jeg ikke kræfter til, tigge skammer jeg mig ved.
v4 Nu ved jeg hvad jeg vil gøre for at de skal modtage mig i deres huse, når jeg bliver sat fra forvaltningen.<
v5 Han kaldte hver enkelt af sin herres skyldnere til sig og sagde til den første: >Hvor meget skylder du min herre?<
v6 Han sagde: >100 ankre{T: Det græske ord er et mål for flydende varer svarende til 36,4 liter.} olie.< Han sagde til ham: >Tag dit gældsbrev, og sæt dig hurtigt ned og skriv 50!<
v7 Derefter sagde han til en anden: >Men du, hvor meget skylder du?< Han sagde: >100 mål{T: Det græske ord er et mål for både tørre og flydende varer svarende til 364 liter.} hvede.< Han siger til ham: >Tag dit gældsbrev og skriv 80!<
v8 Herren roste den uærlige godsforvalter fordi han havde handlet klogt; for denne verdens{T: Det græske ord er udtryk for denne (gudløse) tidsalder.} børn er klogere end lysets børn over for deres egen slægt.
v9 Jeg siger jer: Skaf jer venner ved hjælp af uretfærdighedens mammon for at de, når det er forbi med den, må modtage jer i de evige boliger.



v19 Der var en rig mand som klædte sig i purpur og fint linned og levede hver dag i fryd og herlighed.
v20 Men en fattig mand ved navn Lazarus lå{T: Ordret: >>kastet hen<<.} ved hans port og var fuld af sår
v21 og ønskede at spise sig mæt i det som faldt fra den riges spisebord; men selv hundene kom og slikkede hans sår.
v22 Nu skete det at den fattige døde, og af englene blev han båret hen i Abrahams skød; og den rige døde også og blev begravet.
v23 Da han slog øjnene op i dødsriget,{T: På græsk: >>Hades<<.} hvor han var i pine, ser han Abraham langt borte og Lazarus i hans skød.
v24 Han råbte: >>Far Abraham! Forbarm dig over mig og send Lazarus så han kan dyppe det yderste af sin finger i vand og læske min tunge; for jeg pines i denne ild.<<
v25 Men Abraham sagde: >>Barn! Husk på at du har fået dit gode i din livstid, og Lazarus ligeså det onde; men nu trøstes han her, og du pines.
v26 Desuden er der lagt en stor afgrund mellem os og jer for at de som vil herfra over til jer, ikke skal kunne det, og de heller ikke skal kunne komme derfra over til os.<<
v27 Men han sagde: >>Så beder jeg dig, far, at du vil sende ham til min fars hus —
v28 for jeg har fem brødre — så at han kan vidne for dem for at ikke også de skal komme i dette pinested.<<
v29 Men Abraham sagde: >>De har Moses og profeterne, dem skal de høre!<<
v30 Men han sagde: >>Nej, far Abraham! Men hvis nogen fra de døde kommer til dem, vil de omvende sig.<<
v31 Men han sagde til ham: >>Hvis de ikke hører Moses og profeterne, så lader de sig heller ikke overbevise hvis nogen opstår fra de døde.<<
