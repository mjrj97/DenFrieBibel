!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 06.03.2016>!!

===Salme 40===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledt af et verbum der betyder >>dirigere<<}

Salme af David.

==Lovprisning og taksigelse==
v2 Jeg har håbet fast på JHVH,

og han bøjede sig til mig og hørte mit skrig om hjælp.

v3 Og han trak mig op af undergangens{T: Andre oversætter: >>brusende<<} grav,

af det skidne dynd,

og han satte mine fødder på en klippe,

han gjorde mine skridt faste.

v4 Og han lagde en ny sang i min mund,

en lovsang til vor Gud.

Mange skal se og frygte,

og de skal stole på JHVH.

v5 Salig den mand som har sat sin tillid til JHVH

og ikke vender sig til hovmodige

og til dem som er viklet ind i løgn.

v6 Store ting har du gjort, du,

JHVHv, min Gud, dine undere

og dine tanker for os –

ingen kan sammenlignes med dig.

Lad mig forkynde og tale:{E: De to verber i korhortativ kunne også oversættes: >>hvis jeg ville forkynde og tale, så er de flere …<<}

>>De er flere, end man kan tælle<<.

v7 Slagtoffer og afgrødeoffer har du ikke lyst til,

- du har gravet ører til mig{T: Sætningen er dunkel. Men meningen kan være, at Gud har givet den lydhørhed han ønsker frem for ofre} -

brændoffer og syndoffer har du ikke fordret.

v8 Da sagde jeg: >>Se, jeg er kommet.

I bogrullen er der skrevet om mig.

v9 Jeg har lyst til at gøre din vilje, min Gud,

og din lov{N: lov} er midt i mit indre.<<

v10 Jeg har forkyndt godt budskab om retfærdighed

i en stor forsamling,

se, jeg vil ikke lukke mine læber,

JHVHv, det ved du.

v11 Jeg har ikke skjult din retfærdighed

inde i mit hjerte,

jeg har talt om din trofasthed og din frelse,

jeg har ikke fortiet din nåde og din sandhed

for en stor forsamling.

==Klage og bøn==
v12 Du, JHVH! vil ikke holde din barmhjertighed tilbage fra mig,

din nåde og din sandhed vil altid beskytte mig.

v13 For ulykker har omspændt mig,

så der intet tal er derpå,

mine synder har indhentet mig,

så jeg ikke kan se;

de er flere end hårene på mit hoved,

og mit hjerte har forladt mig.

v14 Vær nådig, JHVHv, og red mig,

JHVHv, skynd dig til hjælp for mig.

v15 Lad alle dem blive til skam og spot

som efterstræber min sjæl for at udrydde den,

lad dem vige tilbage og blive til skamme,

de som vil mig ondt.

v16 Lad dem forfærdes som løn for deres skændsel,

de som siger til mig: >>Ha, ha!<<
 
v17 Lad dem frydes og glædes i dig,

alle som søger dig;

de skal altid sige: >>JHVH viser sin storhed!<<

de som elsker din frelse.

v18 Selv om jeg er hjælpeløs og fattig,

vil Herren tænke på mig.

Min hjælper og befrier er du;

min Gud! tøv ikke!

