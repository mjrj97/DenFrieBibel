!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 70===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.} Al-shoshannim.{E: Formodentlig en melodioplysning. Ordets betydning er ukendt, men synes at have sammenhæng med ordet for >>lilje<< (evt. >>efter liljerne<<).} Af David. Le-hazkir.{E: Betydningen er uvis; umiddelbart betyder det: >>Til at bringe i erindring<<. Meningen kan være at man med denne bøn kan minde Gud om sine lidelser og om hans nåde. I nogle oversættelser kan man finde oversættelsen >>Til duftofferet<<, idet salmen i eftereksilsk tid (efter 539 f.Kr.) blev bedt sammen med duftofferet (3 Mos 2,2.9.16; 24,7).} 

==Klagebøn==
v2 Gud,{E: Salmen svarer med ganske få afvigelser til Sl 40,14-18. En af afvigelserne er at 40,14 indledes med >>Vær nådig<<, som mange også sætter ind her, dog uden støtte i grundteksten.} kom og red mig,

JHVHv, skynd dig til hjælp for mig.

v3 Lad dem blive til skam og spot,

som efterstræber min sjæl,

lad dem vige tilbage og blive til skamme,

de som vil mig ondt.

v4 Lad dem vige tilbage som løn for deres skændsel,

de som siger til mig: >>Ha, ha!<<

v5 Lad dem frydes og glædes i dig,

alle som søger dig;

og de skal altid sige: >>Gud viser sin storhed!<<

de som elsker din frelse.

v6 Men jeg er hjælpeløs og fattig,

Gud, skynd dig at komme til mig.

Min hjælper og befrier er du;

JHVHv, tøv ikke!
