!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Jørgen Bækgaard Thomsen>!!
!!<Dato for denne version: 28.02.2022>!!

===Esajas' Bog, kapitel 35===

==I modsætning til straffen over fjenderne skildrer profeten sit folks lykke under den kommende messias; med det trøster han de troende==

v1 Ørken og tørt land skal glæde sig, ødemark skal juble og blomstre som en rose.{E: Det hebraiske ord, *ḥᵃvaṣṣālet*, er omdiskuteret, men betegner muligvis >>høsttidløs<<.}
v2 Den skal blomstre frodigt, og den skal juble, ja synge med fryd, Libanons herlighed bliver givet til den, Karmels og Sarons pragt; de skal se JHVHs herlighed, vores Guds pragt.
v3 Styrk de afmægtige hænder, og giv de kraftesløse knæ kræfter!
v4 Sig til de mismodige i hjertet: >>Vær stærke, frygt ikke! Se jeres Gud! Der kommer hævn, Guds gengældelse, han vil komme og frelse jer.<<
v5 Da skal blindes øjne åbnes og døves ører lukkes op.
v6 Da skal en halt springe som hjorten og en stums tunge synge med fryd; for vande bryder frem i ørkenen og bække i ødemarken. 
v7 Og den glødende sandørken skal blive til sø og den tørstende jord til vandkilder; på sjakalers tilholdssted skal der være voksested for rør og siv.
v8 Og der skal være en banet sti og vej, den skal kaldes Helligdommens vej; ingen uren skal gå ad den, men den skal være en vej at gå på for dem, og tåber skal ikke flakke om.
v9 Der skal ikke være nogen løve, og intet rovdyr kommer derop, det findes ikke; men de genløste skal vandre der.
v10 Og JHVHs forløste skal vende tilbage og komme til Zion med jubel, og der skal være evig glæde i spidsen for dem; fryd og glæde skal nå dem, og sorg og suk skal flygte.
