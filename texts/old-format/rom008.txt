!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Endnu ikke sket>!!
!!<Dato for denne version: 23.02.2022>!!

===Paulus' Brev til Romerne, kapitel 8===

v14 For så mange som drives af Guds Ånd, er Guds børn.
v15 I modtog jo ikke en trælleånd som atter{T: Kan også oversættes: >>stadig<<.} leder til frygt, men I modtog en barnekårs{T: Det græske ord betegner en adoption.} ånd, i hvilken vi råber: Abba, Far!
v16 Ånden selv vidner med vores ånd om at vi er Guds børn.
v17 Men når vi er børn, er vi også arvinger, Guds arvinger og Kristi medarvinger, om ellers vi lider med ham for også at herliggøres med ham.



v18 For jeg holder på at den nærværende tids lidelser ikke er at regne for noget imod den herlighed som skal åbenbares på os.
v19 For skabningen afventer med inderlig længsel Guds børns åbenbaring.
v20 For skabningen blev underlagt forgængeligheden, ikke med egen vilje, men for hans skyld som lagde den derunder, med håb
v21 om at også skabningen selv skal blive frigjort fra trældommen under fordærvet til Guds børns frihed i herligheden.
v22 For vi ved at hele skabningen stadig sammen sukker og sammen er i smerte.
v23 Dog ikke bare den, men også vi som har Åndens førstegrøde, også vi sukker ved os selv idet vi forventer barnekår, vores legemes forløsning.
