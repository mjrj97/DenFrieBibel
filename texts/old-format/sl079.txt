!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 79===

==Overskrift==
v1 Salme af Asaf. 

==Klage==
Gud, hedninger{T: Kan også oversættes >>folkeslag<<, men her ligger vægten på modsætningen til Guds folk.} er trængt ind i din arvelod,

de har vanhelliget dit hellige tempel,

de har lagt Jerusalem i ruiner.

v2 De gav dine tjeneres lig

som føde til himlens fugle,

dine frommes kød til landets{T: Kan også oversættes: >>jordens<<.} vilde dyr.

v3 De udøste deres blod som vand

rundt omkring Jerusalem, og der var ingen som begravede dem.

v4 Vi er blevet til spot for vore naboer,

til spot og spe for vore omgivelser.

==Bøn om hjælp==
v5 Hvor længe, JHVHv? Vil du være vred for evigt? 

Skal din nidkærhed stadig brænde som en ild?

v6 Udøs din harme over hedningerne{T: Kan også oversættes: >>de folk<<.}

som ikke kender dig,

og over riger

som ikke påkalder dit navn.

v7 For de{E: Den masoretiske tekst har singularis, men pluralis støttes af en del håndskrifter og gamle oversættelser og også af pluralis i næste linje. Singularis kan evt. oversættes: >>man<<, men der har ikke i det foregående været talt om en enkelt fjende (singularis).} har fortæret Jakob

og raseret hans bolig.

v8 Husk os ikke for vore tidligere{E: Oversættes ofte: >>vore forfædres<<. I så fald må versets indledning: *ʔal-tizkor-lānû* (>>husk os ikke<<) oversættes: >>tilregn os ikke<<.} misgerninger,

skynd dig, lad din barmhjertighed komme os i møde,

for vi er blevet meget svage.

v9 Hjælp os, vor frelses Gud,

for dit navns æres skyld,

og befri os og tilgiv os vore synder

for dit navns skyld.

v10 Hvorfor skal hedningerne{T: Kan også oversættes: >>folkene<<.} sige:

>>Hvor er deres Gud?<<

Lad det kendes hos hedningerne{T: Kan også oversættes: >>folkene<<.} for vore øjne,

at dine tjeneres blod, som er udøst, bliver hævnet.{E: Ordret skulle de to linjer oversættes: >>Lad hævnen for dine tjeneres blod, som er udgydt, blive kendt hos hedningerne for vore øjne<<.}

v11 Lad fangens stønnen komme for dit ansigt,

spar{T: Ordret: >>levn<<.} efter din arms{T: Kan også oversættes: >>din magts<<.} storhed de dødsdømte.{E: Ordret: >>dødens børn<<. Den masoretiske teksts accenter tilkendegiver måske at linjen skal deles i to: >>Hvor stor er din arm! / Spar de dødsdømte!<<.}

v12 Og gengæld vore naboer syvdobbelt i deres bryst

den hån, hvormed de hånede dig, Herre!

==Tillid==
v13 Men vi, dit folk og din græsgangs hjord,

vi vil takke dig til evig tid,

i slægt efter slægt vil vi forkynde din pris.


