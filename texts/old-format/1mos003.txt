!!<Modenhed: Ufuldstændigt>!!
!!<Oversættelse: Claus Tøndering>!!
!!<Eksegetisk bearbejdning: Endnu ikke sket>!!
!!<Litterært tjek: Trine Tøndering>!!
!!<Dato for denne version: 10.02.2021>!!

===Første Mosebog, kapitel 3===


==Slangen lokker kvinden til at spise af det forbudte træ, og hun lokker manden; de erkender deres nøgenhed og skjuler sig==

v1 Slangen var mere snu end alle markens vilde dyr som Gud HERREN havde skabt, og den sagde til kvinden: >>Har Gud virkelig sagt: >I må ikke spise af noget træ i haven?<<<
v2 Da sagde kvinden til slangen: >>Vi må spise af frugterne på havens træer; v3 men om frugten af det træ som står midt i haven, sagde Gud: >I må ikke spise af den og ikke røre ved den, ellers skal I dø.<<<
v4 Da sagde slangen til kvinden: >>I skal bestemt ikke lide døden; 
v5 men Gud ved at den dag I spiser af det, vil jeres øjne blive åbnet, og I vil blive ligesom Gud og kende godt og ondt.<<
v6 Kvinden så at træet var godt at spise af; det så dejligt ud, og det var et træ som var godt at få forstand af. Hun tog af dets frugt og spiste; og hun gav også frugten til sin mand, og han spiste. 
v7 Da åbnedes begges øjne, og de erkendte at de var nøgne. De syede så figenblade sammen og lavede lændeklæder.
v8 Så hørte de lyden af Gud HERREN, han gik i haven da dagen blev kølig. Da skjulte Adam og hans kone sig for Gud HERREN blandt havens træer.

==Gud forkynder slangen, kvinden og manden deres respektive straf og lover at kvindens afkom skal knuse slangens hoved==

v9 Gud HERREN kaldte på Adam og sagde til ham: >>Hvor er du?<<
v10 Han sagde: >>Jeg hørte dig i haven og blev bange, for jeg var nøgen, så jeg skjulte mig.<<
v11 Han sagde: >>Hvem har fortalt dig at du var nøgen? Har du spist af det træ som jeg forbød dig at spise af?<<
v12 Adam sagde: >>Kvinden, som du gav mig til at være hos mig, hun gav mig af træet, og så spiste jeg.<<
v13 Da sagde Gud HERREN til kvinden: >>Hvorfor har du gjort dette?<< Og kvinden sagde: >>Slangen forførte mig, og så spiste jeg.<<
v14 Da sagde Gud HERREN til slangen: >>Fordi du gjorde dette, skal du være forbandet blandt alt kvæget og blandt alle markens vilde dyr; du skal krybe på bugen og æde støv alle dit livs dage. 
v15 Og jeg vil sætte fjendskab imellem dig og kvinden og imellem dit afkom og hendes afkom. Han skal knuse dit hoved, men du skal knuse hans hæl.<<
v16 Til kvinden sagde han: >>Jeg vil gøre graviditet meget byrdefuld for dig, med smerte skal du føde børn; og du skal begære din mand, men han skal herske over dig.<<
v17 Og til Adam sagde han: >>Fordi du adlød din kones stemme og spiste af det træ, om hvilket jeg havde påbudt dig: >Du må ikke spise af det,< skal jorden være forbandet for din skyld. Med besvær skal du spise af den alle dit livs dage, 
v18 og den skal give{T: Ordret: >>lade gro<<.} dig torn og tidsel, og du skal spise markens planter.
v19 I dit ansigts sved skal du spise dit brød indtil du bliver til jord igen, for af den er du taget; du er nemlig støv, og du skal blive til støv igen.<<
