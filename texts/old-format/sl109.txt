!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 14.07.2017>!!

===Salme 109===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.}

Af David. Salme.

==Klage==
Min lovsangs Gud, vær ikke tavs,

v2 for den gudløses{E: Mange oversættere vælger at ændre vokaliseringen af *rāšāʕ* (>>gudløs<<, substantiv) til: *rešaʕ*: (>>gudløs<<, adjektiv): >>en gudløs mund<<.} mund og bedragets mund har de åbnet imod mig,

de har talt med{T: Oversættes undertiden: >>om<<, men præpositionen *ʔēt* (>>med<<) kan næppe betyde >>om<<.} mig med løgnens tunge,

v3 og de har omringet mig med hadefulde ord

og har bekæmpet mig uden årsag.

v4 Til gengæld for min kærlighed anklager de mig,

men jeg er i bøn.{T: Ordret: >>men jeg er bøn<<.}

v5 De gengældte mig med ondt for godt,

og med had til gengæld for min kærlighed:

==Fjendernes forbandelse{E: Det er omdiskuteret om v. 6-19 er en central del af salmistens egen bøn eller et citat af modstandernes forbandelse af salmisten, som han beder Gud vende mod dem selv.
For det første taler at ordene ikke tydeligt er markeret som citat, og det har været dansk oversættelsestradition.
For det andet taler at modstanderne omtales i flertal i klageversene v. 1-5.20-31, mens det er en enkelt der forbandes i v. 6-19. Videre forudsættes modstandernes forbandelse i v. 28, ligesom salmistens tillidsfulde tro på at Gud vil stå ved hans side (v. 31), synes at være modsætning til modstandernes ord om at en anklage skal stå ved hans side (v. 6).
En tredje mulighed er dog at kun v. 6-15 er modstandernes forbandelse, mens v. 16-19 er salmistens bøn.}==
v6 >>Sæt en ugudelig op imod ham,{E: Hvis v. 6-19 opfattes som salmistens bøn (se noten ovenfor), må linjen oversættes: >>Hjemsøg ham for hans gudløshed<<. Det vil dog normalt forudsætte at verbet *fqd* (>>hjemsøge<<) skulle stå i qal; her står det i hif’il. Og vokaliseringen af: *rāšoʕ* (>>ugudelig<<) må rettes til: *rešaʕ*: >>gudløshed<<. Denne oversættelse er absolut mulig.}

og lad en anklager{T: Kan også oversættes: >>Satan<<.} stå ved hans højre side!

v7 Når han bliver dømt, vil han gå ud som skyldig,{T: Kan også oversættes: >>ugudelig<<.}

og hans bøn skal blive til synd!{E: Meningen kan være at selv salmistens bøn fordrejes så den kan bruges som anklage.}

v8 Hans dage skal blive få,

en anden skal tage hans embede.

v9 Hans børn skal blive faderløse

og hans hustru enke.

v10 Og hans børn skal strejfe om og tigge,

de bliver krævet{E: Den masoretiske tekst har højst usædvanligt vokaliseret verbet som pu’al: *doršû* (>>bliver fordret<<). Som regel går man ud fra at det skulle have været vokaliseret som qal: *dārᵊšû*: >>de skal søge<<. Andre følger Septuaginta, der har læst ordet som: *jᵊgoršû*: >>de skal fordrives<<.} ud af deres ruiner.

v11 En långiver skal kaste garn ud efter alt det han ejer,

og fremmede skal røve frugten af hans arbejde.

v12 Der skal ikke være nogen som fortsat viser nåde{T: Kan også oversættes: >>troskab<<.} imod ham,

og der skal ikke være nogen der forbarmer sig over hans faderløse!

v13 Hans efterkommere skal udryddes,

deres navn skal udslettes i næste generation!

v14 Hans fædres skyld skal huskes hos JHVH,

og hans moders synd skal ikke slettes!

v15 De{T: Det er henvisning til fædres skyld og moders synd (v.14).} skal altid være nærværende for JHVH,

og han skal udrydde mindet om dem fra jorden.

v16 Det sker fordi han ikke huskede at vise nåde,

men forfulgte en hjælpeløs og fattig mand

og en som var modløs i hjertet, for at dræbe.

v17 Han elskede forbandelse,

og den skal komme{E: Verbet er vokaliseret i den masoretiske tekst som wayyiqtol: >>og den kom<<. Sammenhængen tyder dog på at det (med Septuaginta) skal vokaliseres som jussiv: >>og den skal komme<< (*wattᵊvôʔēhû* i stedet for: *ûtᵊvôʔēhû*).} over ham,

han havde ikke lyst til velsignelse,

og den skal være langt fra{E: Verbet er vokaliseret i den masoretiske tekst som wayyiqtol: >>den var langt fra<<. Sammenhængen tyder dog på at det (med Septuaginta) skal vokaliseres som jussiv: >>og den skal være langt fra<< (*wᵊtirḥaq* i stedet for: *wattirḥaq*).} ham.

v18 Han iførte sig forbandelse som sin dragt,

og den skal komme{E: Verbet er vokaliseret i den masoretiske tekst som wayyiqtol: >>den kom<<. Sammenhængen tyder dog på at det skal vokaliseres som jussiv: >>og den skal komme<< (*wᵊtāvōˀ* i stedet for: *wattāvōˀ*).} ind i hans indre som vand

og som olie i hans knogler.

v19 Den skal for ham være som en klædning han hyller sig i,

og som et bælte han altid binder om sig.<<

==Klage og bøn==
v20 Dette skal være lønnen fra JHVH til dem som anklager mig,

og dem som taler ondt imod min sjæl!

v21 Men du, JHVHv, Herre, handl med mig for dit navns skyld,

for din nåde er god - red mig!

v22 For jeg er hjælpeløs og fattig,

og mit hjerte er gennemboret{E: Den masoretiske tekst har: *ḥālal* (>>er gennemboret<<, af verbet *ḥll*). Ofte følger oversættere Septuginta og den syriske oversættelse, der forudsætter vokaliseringen: *ḥôlal*: >>skælver<< (polal af verbet *ḥyl*)} i mit indre.

v23 Jeg svandt bort som en skygge når den strækker sig,

jeg er rystet af som en græshoppe.

v24 Mine knæ vaklede på grund af faste,

og mit kød{T: Dvs.: >>min krop<<.} er skrumpet ind, uden fedt.

v25 Og jeg, jeg er blevet til spot for dem,

de ser mig, de ryster på deres hoved.

v26 Hjælp mig, JHVHv, min Gud,

frels mig efter din nåde,{T: Kan også oversættes: >>trofasthed<<.}

v27 så de erkender at dette er din hånd,

du, JHVHv, du har gjort det.

v28 Forbander de, så velsigner du.

De rejste sig, de blev til skamme,{E: Linjen består i grundteksten blot af to ord: *qāmû wayyēvōšû*. De kan evt. oversættes: >>Hvis de rejser sig, så lad dem blive til skamme<<. Verberne i qatal og wayyiqtol skal dog normalt oversættes ved fortid. Ofte følger oversættere Septuaginta, der forudsætter: *qāmay yēvōšû*: >>Lad mine modstandere blive til skamme<<.}

men din tjener glæder sig.

v29 Lad mine anklagere klæde sig i skændsel

og iklæde sig deres skam som kappe.

==Vished og løfte om taksigelse==
v30 Jeg vil takke JHVH meget med min mund,

og blandt mange vil jeg lovprise ham,

v31 for han står ved en fattigs højre side

for at frelse fra dem som dømmer hans sjæl.



