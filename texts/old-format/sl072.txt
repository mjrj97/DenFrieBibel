!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 72===

==Overskrift==
v1 Af Salomo.

==Gud give retfærdighed gennem kongen==
Gud, giv dine domme{E: Der er tænkt på love, retsforordninger og retsafgørelser.} til kongen

og din retfærdighed til kongesønnen.

v2 Må han dømme dit folk med retfærdighed

og dine hjælpeløse med ret.

v3 Må bjergene bære fred for folket

og højene retfærdighed.{T: Ordret: >>i retfærdighed<< eller: >>ved retfærdighed<<. En del af de gamle oversættelser har ikke præpositionen, og de fleste går ud fra at den ikke skulle stå her.}

v4 Må han skaffe folkets hjælpeløse ret,

frelse den fattiges børn

og knuse undertrykkeren.

v5 De skal frygte dig{E: Meningen må være at et retfærdigt kongedømme fremmer sand gudsfrygt. De fleste oversættere og kommentatorer følger Septuaginta, der i stedet for *yîrāˀûxā* (>>de skal frygte dig<<) forudsætter: *wᵊyāˀᵃrîx*: >>og han skal vare/leve<<.} så længe solen skinner,{T: Ordret: >>med solen<<.}

og foran månen, fra slægt til slægt.{T: Ordret: >>slægters slægt<<.}

v6 Må han komme ned som regn på en nyslået eng,

som regnskyl der væder jorden!

v7 Må en retfærdig{E: Med enkelte håndskrifter og gamle oversættelser retter man ofte *ṣaddîq* (>>en retfærdig<<) til: *ṣedeq*: >>retfærdighed<< der passer som parallel til >>fred<< i næste linje. I den overleverede tekst er >>en retfærdig<< formodentlig modstykke til >>undertrykkeren<< (v.4).} blomstre i hans dage,

og freden være stor, indtil månen ikke er mere!

==Gud give kongen herredømme over hele jorden==
v8 Ja, han skal herske fra hav til hav,

og fra floden til jordens ender!

v9 Ørkenbeboere{E: Ud fra parallellen i næste linje formoder man oftest at *ṣiyyîm* (>>ørkenbeboere<<) er fejlskrivning for: *ṣārāʸw*: >>hans modstandere<<. Det er også omdiskuteret om *ṣiyyîm* faktisk kan betyde >>ørkenbeboere<<. Andre steder oversættes det >>ørkendyr<<.} skal falde på knæ for hans ansigt,

og hans fjender skal slikke støv.

v10 Konger fra Tarshish og øer{E: Der er formodentlig tænkt på øerne i Middelhavet.} skal bringe{E: Ordret: >>bringe tilbage<<, nemlig som svar på en fordring.} gaver!

Sabas og Sebas konger skal overbringe tribut.

v11 Og alle konger skal kaste sig ned for ham;

alle folkeslag{T: Kan også oversættes >>hedninger<<, men det er der ikke lagt vægt på i sammenhængen.} skal tjene ham.

==Kongens ansvar for de nødstedte==
v12 For han skal redde den fattige som råber om hjælp,

og den elendige som ingen hjælper har.

v13 Han skal forbarme sig over den svage og fattige

og redde de fattiges liv.{T: Ordret: >>sjæle<<, der ofte er synonym for >>liv<<.}

v14 Fra undertrykkelse og fra vold  skal han forløse deres liv,{T: Ordret >>sjæl<<.}

og deres blod skal være dyrebart i hans øjne.

==Afsluttende bønner==
v15 Må han leve, og man skal give{E: Grundtekstens verbum står i qal yiqtol. De gamle oversættelser har dog oversat det som passiv (hof’al): >>blive givet/modtage<<. Det følges af mange oversættere: >>og modtage af Sabas guld<<.} ham af Sabas guld

og altid bede for ham,

velsigne{T: Kan også oversættes: >>lovprise<<.} ham hele dagen.

v16 Må der være overflod{E: Ordet *pissāʰ* forekommer kun her i GT, og der er usikkerhed om betydningen. >>Overflod/fylde<< er dog sandsynlig.} af korn i landet,

på bjerges top skal det bølge,

som Libanon skal dets frugt være,

og de{T: Det må være byens indbyggere.} skal blomstre fra byen{E: Ofte rettes *wᵊyāṣîṣû mēʕîr* (>>og de skal blomstre fra byen<<) til: * yāṣîṣ waʕᵃmîrô*: >>dens strå skal blomstre<<.} som jordens græs!

v17 Må hans navn bestå for evigt,

må hans navn vokse, så længe solen lyser,{T: Ordret: >>foran solen/for solens ansigt<<.}

og de skal velsigne sig i ham,

alle folkeslag skal prise ham salig!

==Afsluttende lovprisning==
v18 Lovet{T: Kan også oversættes: >>velsignet<<.} være JHVH Gud, Israels Gud,

han som alene gør undere!

v19 Og lovet{T: Kan også oversættes: >>velsignet<<.} være hans herlige navn{T: Ordret: >>hans herligheds navn<<.} i evighed,

og må hele jorden fyldes{E: Grundtekstens sætningsbygning er unormal. Ofte retter man verbets passive vokalisering *yimmālēˀ* (>>fyldes<<) til aktiv vokalisering: *yimlāˀ*: >>fylde<<: >>hans herlighed skal fylde hele jorden<<.} med hans herlighed!

Amen, ja, amen!

==Efterskrift==
v20 Her er Davids, Isajs søns, bønner bragt til ende.



