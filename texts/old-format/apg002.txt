!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Endnu ikke sket>!!
!!<Dato for denne version: 12.05.2021>!!

===Apostlenes Gerninger, kapitel 2===

v1 Da dagen for pinsefesten kom, var de alle samlet på samme sted.
v2 Pludselig kom der fra himlen en lyd som af en stærk vind og fyldte hele huset hvor de sad.
v3 Tunger som af ild viste sig for dem og fordelte sig og satte sig på hver enkelt af dem.
v4 De blev alle fyldte med Helligånden, og de begyndte at tale på andre tungemål,{T: Det græske ord bruges især om begejstret, henreven tale.} alt efter hvad Ånden gav dem at sige. 

v5 Nu boede der i Jerusalem gudfrygtige jødiske mænd af alle folkeslag under himlen.
v6 Da denne lyd kom, strømmede mængden sammen og blev forvirret; for hver enkelt af dem hørte dem tale på sit eget sprog.
v7 De blev forbavsede og forundrede og sagde: >>Hør, er alle de som taler, ikke galilæere?
v8 Hvordan kan vi da høre dem tale, hver på vort eget modersmål,
v9 vi partere og medere og elamitter, og vi som bor i Mesopotamien, Judæa og Kappadokien, Pontus og Asien,{T: Dvs: den vestlige del af Lilleasien.}
v10 i Frygien og Pamfylien, Egypten og Libyens egne ved Kyrene, og vi tilrejste romere,
v11 jøder og proselytter,{T: Betegnelsen for dem af den jødiske tros tilhængere som ikke er jøder af fødsel.} kretere og arabere, vi hører dem tale om Guds store gerninger på vores egne tungemål?<<
