!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 14.07.2017>!!

===Salme 103===

==Overskrift==
v1 Af David.

==Min sjæl, pris JHVH!==
Min sjæl, pris{E: Grundtekstens *bārᵃxî* kan også oversættes: >>velsign<<, som det sker når Gud er subjekt. Når Gud velsignes/prises, anerkendes og tilbedes han for sin storhed og omsorg.} JHVH,

og hele mit indre skal prise{E: Ordene: >>skal prise<< er i oversættelsen suppleret fra foregående linje. De er underforstået, men står ikke her i grundteksten.} hans hellige navn!

v2 Min sjæl, pris JHVH,

og glem ikke alle hans velgerninger,

v3 ham som tilgiver dig al din skyld,

ham som helbreder alle dine sygdomme,

v4 ham som udløser dit liv fra graven,

ham som kroner dig med nåde{N: nåde} og barmhjertighed,
 
v5 ham som mætter dit liv{E: Grundtekstens: *ʕedyēx* betyder: >>dit smykke<<. Det kan være tænkt som synonym for >>sjæl<<. Men oftest rettes til: *ʕodēxî*: >>din eksistens/dit liv/så længe du er til<<. I konsonantteksten er det blot to bogstaver der byttes om.} med det gode,

så din ungdom bliver ny igen som ørnen.{T: Grundtekstens ord kan også betyde: >>gribben<<.}

==Guds nåde igennem tiderne==
v6 JHVH udøver retfærdighed

og ret for alle undertrykte.

v7 Han kundgjorde Moses sine veje

og Israels børn sine gerninger.

v8 JHVH er barmhjertig og nådig,

sen til vrede og rig på nåde{N: nåde}
 
v9 Han vil ikke gå i rette for evigt

og ikke vredes for altid.

v10 Han har ikke handlet mod os efter vore synder

og ikke lønnet os efter vor skyld.

v11 For så høj som himlen er over jorden,

så mægtig har hans nåde været over dem som frygter ham.

v12 Så langt som øst{T: Ordret: >>opgang<<.} er fra vest,{T: Ordret: >>nedgang<<.}

har han fjernet vore overtrædelser fra os.

v13 Som en far forbarmer sig{T: Ordret: >>som en fars forbarmen sig<<} over sine børn,

har JHVH forbarmet sig over dem som frygter ham.

v14 For han ved at vi er skabt,{T: Ordret: >>kender vor skabning/skabthed/formethed<<. Det tilsvarende verbum (*yṣr*) betyder: >>forme, modellere<<. Det bruges om pottemagerens arbejde, og således også om Gud i 1 Mos 2,7.}

han husker på at vi er støv.

v15 Et menneske{T: Grundtekstens ord *ʔᵉnôš* bruges hvor menneskets svaghed pointeres.} – som græs er dets dage,

som markens blomst blomstrer det.

v16 Når en vind farer over det,{E: På hebraisk er både >>menneske, græs<< og >>blomst<< maskulinum, hvorved pronomenet kan henvise til dem alle tre på én gang. I oversættelsen er det nødvendigt at vælge, og da >>menneske<< er hovedordet i passagen, må oversættelsen lade pronomenet henvise til det.} er det ikke mere,

og dets sted kender det ikke længere.

v17 Men JHVHs nåde er fra evighed og til evighed over dem som frygter ham,

og hans retfærdighed er med børns børn,

v18 med dem som holder hans pagt,

og med dem som husker hans befalinger for at gøre derefter.

==Pris JHVH, alle hans skaberværker==
v19 JHVH har rejst sin trone i himlen,

og hans kongerige behersker Altet.

v20 Pris{E: Grundtekstens *bārᵃxî* kan også oversættes: >>velsign<<, som det sker når Gud er subjekt. Når Gud velsignes/prises, anerkendes og tilbedes han for sin storhed og omsorg.} JHVH, I hans engle,

I stærke krigere som udfører hans ord, idet I adlyder hans befaling!{T: Ordret: >>hans ords røst<<.}

v21 Pris JHVH, alle hans hærskarer,

I hans tjenere som udfører hans vilje!

v22 Pris JHVH, alle hans værker

på alle steder i hans kongerige.

Min sjæl, pris JHVH!



