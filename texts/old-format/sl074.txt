!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 74===

==Overskrift==
v1 Maskil{E: Betydningen er usikker. Man har tidligere (med støtte i Septuaginta) forstået det som >>læredigt<<, idet ordet må være afledet af roden *śkl*: >>være klog, overvejende<<. Dette passer dog dårligt med flertallet af de salmer der kaldes >>maskil<< (Sl 42; 44; 45; 52-55; 74; 78; 88; 89; 142). Det må snarere forstås som >>meditation<< eller >>kunstfærdig salme<< eller evt. >>hyldestsang<<.} af Asaf.

==Klage over at templet er ødelagt==
Hvorfor, Gud, har du forkastet for evigt?

Hvorfor{T: Spørgepartiklen >>hvorfor<< står ikke her i grundteksten, men linjen er stadig afhængig af partiklen i første linje, og den er derfor gentaget her af forståelsesmæssige grunde.} ryger din vrede mod din græsgangs hjord?

v2 Husk din menighed som du erhvervede i gammel tid,

som du forløste til at være stammen på din arvelod,{T: Ordret: >>din arvs stamme<<.}

Zions bjerg, som du har taget bolig på.

v3 Løft dine skridt mod de evige ruiner,

alt har fjenden ødelagt i helligdommen!

v4 Dine modstandere har brølet midt på dit forsamlingssted,{E: Oversættes undertiden: >>åbenbaringssted<<, da ordet *môʕēd* i 2 Mosebog betegner >>Åbenbarings(teltet)<<.}

de har sat deres tegn op til tegn.{E: Det kan være bannere, altre, afgudsbilleder osv.}

v5 Han vil gøre sig kendt,{E: Verset er stærkt omdiskuteret. Problemet er især verbet: *yiwwādaʕ* (>>han vil gøre sig kendt<<). >>Han<< må være fjenden. Oversættelsen: >>det ser ud<< kan forsvares. De fleste oversættere og fortolkere vælger at rette til: *yigdᵉʕû*: >>de fældede<<.} som når man højt hæver

økserne mod et træs tætte grene.

v6 Og nu{E: Versets første ord, *wᵊʕattā*, er omdiskuteret. Konsonanterne forudsætter at det skal være: *wᵊʕēt*: >>og et tidspunkt<<, mens vokalerne angiver: >>og nu<<. Blandt rettelsesforslagene er især: *kittᵊtû*: >>de fældede<< eller: *wᵊʔēt*: >>og<< + akkusativmærket (>>og deres udskårne arbejder …<<).} - deres udskårne arbejder

smadrede de med økser og brækjern.

v7 De satte ild på din helligdom,

de har vanhelliget dit navns bolig helt til grunden.{T: Ordret: >>til jorden<<. Meningen er formodentlig enten at helligdommen blev totalt vanhelliget, eller at den blev brudt ned til grunden, eller begge dele.}


v8 De sagde i deres hjerte: >>Lad os underkue dem{E: *nînām* betyder ordret: >>deres slægt<<. Men man vokaliserer som regel: *nînēm*: >>lad os underkue dem<<, ellers må der underforstås et verbum.} alle.<<

de har brændt alle Guds forsamlingssteder{E: Oversættes undertiden: >>åbenbaringssteder<<, da ordet *môʕēd* i 2 Mosebog betegner >>Åbenbarings(teltet)<<.} i landet.

v9 Vi så ikke vore egne tegn,

der er ikke mere nogen profet,

der er ingen hos os, som ved, hvor længe det skal vare.


v10 Hvor længe, Gud, skal fjenden spotte?

Skal modstanderen foragte dit navn for evigt?

v11 Hvorfor trækker du din hånd tilbage, også din højre hånd?

Tag den ud fra det indre af din kappefold, gør ende på det!{E: Oversættelsen er omdiskuteret. Her er verbet >>tag<< underforstået ud fra sammenhængen (især ud fra præpositionen >>fra<<). Mange retter *xallēʰ* (>>gør ende på det/ødelæg<<) til: *xᵊluʔāʰ*: >>er skjult<<. Man trækker desuden >>din højre hånd<< ind fra foregående linje og retter *miqqerev* (>>fra det indre<<) til: *bᵊqerev*: >>i det indre<<. Linjen kommer til at lyde: >>og holder din højre hånd skjult i det indre af kappefolden?<<}

==Lovprisning af skabelsens Gud==
v12 Men Gud er min konge fra ældgammel tid

som skaber frelse midt på jorden.

v13 Du bragte havet i oprør{E: Verbet *prr* findes kun denne ene gang i po’el i GT (og i alt kun fire gange). Det foreslås undertiden at oversætte det: >>spalte<<, men denne betydning er ikke godtgjort.} med din styrke,

du knuste havuhyrers hoveder på vandene.

v14 Du smadrede Livjatans hoveder,

du gav dem som føde til et folk, til ørkendyr.{E: Ordene: *lᵊʕām lᵊṣiyyîm* (>>til et folk, til ørkendyrene<<) er omdiskuterede. Oftest griber man til en rettelse: *lᵊʕamlᵊṣê yām*: >>til havets hajer<<. En anden mulighed er at opfatte *ʕām* (>>folk<<) som udtryk for >>hær/stor skare<<, altså: >>til en hær af ørkendyr<<.}

v15 Du lod kilde og bæk bryde frem,

du udtørrede stedserindende floder.

v16 Din er dagen, din er også natten,

du har anbragt lys{T: Der er formodentlig tænkt på både måne og stjerner.} og sol.

v17 Du har fastlagt alle jordens grænser,

sommer og vinter har du dannet.

==Klage og bøn==
v18 Husk dette: En fjende spottede, JHVHv,

og et tåbeligt folk foragtede dit navn.

v19 Giv ikke din turteldues liv{T: Ordret: >>sjæl<<.} til et vilddyr,

glem ikke dine hjælpeløses liv{T: Ordret: >>sjæl<<.} for evigt!

v20 Tag hensyn til pagten!

For landets{T: Kan også oversættes: >>jordens<<.} mørke steder er fulde af voldsboliger.{E: Nogle oversættere sletter *nᵊʔôt* (>>boliger/bosteder/byer<< eller retter til: *ʔᵃnāḥāh*: >>stønnen<< (>>stønnen og vold<<).}

v21 Lad ikke den undertrykte vende skamfuld tilbage,{E: Der kan være tænkt på at den undertrykte ikke skal vende tilbage fra bønner der ikke er blevet hørt. En del oversættere retter vokaliseringen af *yāšōv* (>>vende tilbage<<) til: *yēšēv*: >>sidde<<.}

den hjælpeløse og fattige skal love dit navn!

v22 Rejs dig, Gud, før din sag,

husk hvordan en tåbe håner dig dagen lang.

v23 Glem ikke dine fjenders råb,{T: Ordret:>>røst<<.}

dine modstanderes bulder, som bestandig stiger op.



