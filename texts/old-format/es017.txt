!!<Modenhed: Færdig>!!
!!<Oversættelse: Svend Erik Petersen>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Trine Tøndering>!!
!!<Dato for denne version: 13.04.2023>!!
===Esajas, kapitel 17===

==Guds dom over Aram og Nordriget==

v1 Udsagn om Damaskus. 

Se, Damaskus fjernes fra at være en by, 

og den skal blive en ruinhob.

v2 Aro’ers byer bliver forladt; 

de skal være til fårehjorde, 

og de skal lejre sig der, 

og ingen skræmmer dem.

v3 Og fæstning forsvinder fra Efraim 

og kongedømme fra Damaskus 

og fra resten af Aram; 

de skal blive som Israels børns herlighed, 

siger Hærskarers HERRE.{N: Hærskarers}

v4 Og det skal ske på den dag: 

Da skal Jakobs herlighed svinde, 

og hans køds fedme skal svinde ind.

v5 Og det skal gå som når en der høster, samler korn, 

og hans arm skærer aksene af; 

og det skal gå som når man samler aks 

i Refaims Dal.

v6 Men der skal blive en efterslæt tilbage dér, 

som når man slår oliven ned: 

To-tre bær i trætoppen, 

fire–fem på dets frugtbare kviste, 

sådan er JHVHs, Israels Guds, udsagn.

v7 På den dag skal mennesket se mod sin skaber, og dets øjne skal se hen til Israels Hellige.
v8 Og det skal ikke se hen til altrene, dets hænders værk; og det dets fingre har lavet, skal det ikke se på, hverken Ashera-pælene eller røgelsesaltrene.{T: Ordet *ḥammān* forekommer kun ganske få steder i GT, og betydningen er omdiskuteret. Oftest oversættes det med >>røgelsesalter<<. Andre foreslår: >>sol-søjler<<.}
v9 På den dag skal dets stærke byer blive som de forladte skove og bjergtoppen,{E: Hebraisk: *kaʕᵃzûvat haḥōreš wᵊhāʔāmîr*. Mange vælger her at følge Septuaginta der forudsætter hebraisk: *bōt haḥittî wᵊhāʔᵉmōrî*: >>som hivvitternes og amoritternes byer<<.} som de har forladt på grund af Israels børn, og der skal blive ørken.

v10 For du har glemt din frelses Gud 

og ikke husket på din styrkes klippe; 

derfor planter du skønheders{E: I stedet for *naʕᵃmānîm*, der er pluralis, foreslås det undertiden at læse singularis: *naʕᵃmān* og opfatte det som navn for Adonis. Dette navn er dog ikke påvist andre steder.} planter 

og sætter en fremmeds vinranker.

v11 Den dag du planter, sætter du hegn omkring, 

og om morgenen får du din plantning til at blomstre; 

men flygtet{E: Det hebraiske ord er: *nēd*. Umiddelbart skal det oversættes: >>dæmning<<. Normalt ændrer man vokaliseringen til *nād* eller *nad* der begge kan oversættes: >>er flygtet<<.} er høsten på en dag med sygdom

og ulægelig smerte.

==Ord mod Assur==

v12 Ve! Der er larm af mange folkeslag! 

De larmer, som havenes larmen; 

et bulder af folkefærd! 

De buldrer som mægtige vandes buldren.

v13 Folkeslag buldrer som mange vandes buldren,{E: Denne sætning mangler i mange håndskrifter.} 

men han truer det{T: Teksten her og i det følgende står i singularis, så det må henvise til Assur.} 

så det flygter langt bort; 

det jages som avner på bjergene af vind 

og som en kugletidsel{T: Der er usikkerhed om betydningen her af *galgal*, der andre steder oversættes: >>hjul<<, men her formodentlig gengiver en hjulformet sammenfiltring af visne planter.} af hvirvelvind.

v14 Ved aftenstid – se, der er rædsel! 

Førend morgen – de er ikke mere! 

Dette er hvad de der plyndrer os, får, 

og deres lod, der røver fra os.


