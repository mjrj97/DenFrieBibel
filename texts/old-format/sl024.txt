!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Christian Højgaard>!!
!!<Dato for denne version: 17.06.2016>!!

===Salme 24===

==Overskrift==

v1 En salme af David.

==David lovpriser JHVH, som er herre over alle ting==

JHVHs er jorden og dens fylde,

verden{T: Der er især tænkt på det dyrkede land} og dens beboere.
 
v2 For han grundlagde den på havene;

gjorde den fast på strømmene{T: I det gammeltestamentlige verdensbillede (kosmologi) opfattede man jorden som fastgjort på søjler over det store underjordiske urhav eller strømmene, som det også kan kaldes.}.

==Betingelsen for at et menneske kan træde ind i Guds tempel==

v3 Hvem kan gå op på JHVHs bjerg?

Hvem kan stå på hans hellige sted?

v4 Den som har uskyldige hænder og et rent hjerte;

den som ikke har rettet sin sjæl mod falskhed

og ikke har svoret bedragerisk.

v5 Han skal få velsignelse fra JHVH;

retfærdighed fra sin frelses Gud.

v6 Dette er den slægt som spørger efter ham,

de som søger dit ansigt, Jakobs Gud{E: Oversættelsen er usikker, for ordet >>Gud<< mangler i grundteksten. Det indføjes oftest med støtte i to håndskrifter og bl.a. LXX. Ellers skal der oversættes: >>de som søger dit ansigt, er Jakob<<. Meningen kan så være at de der kommer til templet, erkender at de ikke kan opfylde kravene, men ikke vil slippe Gud før han velsigner dem (1 Mos 32,27.)}. Sela{N: Sela}

==JHVH holder sejrrigt indtog i helligdommen==

v7 Løft, I porte, jeres hoveder;

løft jer, I ældgamle døre,

så ærens konge kan drage ind!

v8 Hvem er denne ærens konge?

JHVH, stærk og mægtig,

JHVH, mægtig i krig.

v9 Løft, I porte, jeres hoveder;

løft{E: Grundteksten har: >>og løft (dem), I ældgamle døre<<. Men med enkelte håndskrifter og bl.a. LXX forudsætter man oftest verbalformen nif’al som i v.7.} jer, I ældgamle døre,

så ærens konge kan drage ind!

v10 Hvem er han, den ærens konge?

Hærskarers {T: I ældre tid oversat: >>Zebaoth<<.} JHVHv,

han er ærens konge! Sela
