!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Endnu ikke sket>!!
!!<Litterært tjek: Claus Tøndering>!!
!!<Dato for denne version: 24.02.2021>!!

===Lukasevangeliet, kapitel 11===

==Jesus beskyldes for at uddrive onde ånder ved Beelzebul og afviser Beskyldningen==

v14 Han uddrev en ond ånd der var stum, men da den onde ånd var faret ud, talte den stumme, og skarerne undrede sig.
v15 Men nogle af dem sagde: >>Det er ved Beelzebul, de onde ånders fyrste, at han uddriver de onde ånder.<<
v16 Men andre fristede{T: Kan også oversættes: >>satte på prøve<<.} ham og forlangte et tegn fra himlen af ham.
v17 Men da han kendte deres tanker, sagde han til dem: >>Ethvert rige som er kommet i splid med sig selv, lægges øde, og hus falder på hus.
v18 Men hvis også Satan er kommet i splid med sig selv, hvordan skal hans rige da bestå? I siger at jeg uddriver onde ånder ved Beelzebul.
v19 Men hvis jeg uddriver onde ånder ved Beelzebul, ved hvem uddriver jeres sønner dem da? Derfor skal de være jeres dommere.
v20 Men hvis jeg uddriver de onde ånder ved Guds finger, så er Guds rige jo kommet til jer.
v21 Når den stærke vogter sin gård fuldt bevæbnet, forbliver det han ejer, i fred.
v22 Men hvis en der er stærkere end han, angriber og overvinder ham, tager denne hele den rustning han stolede på, og deler ud af det bytte han tog fra ham.
v23 Den som ikke er med mig, er imod mig; og den som ikke samler med mig, spreder.
v24 Når den urene ånd er faret ud af et menneske, vandrer den igennem vandløse steder og søger hvile; og når den ikke finder den, siger den: Jeg vil vende tilbage til mit hus som jeg forlod.
v25 Og når den kommer, finder den det fejet og pyntet.
v26 Så går den ud og tager syv andre ånder med sig, som er værre end den selv, og når de er kommet derind, tager de bolig der; og det sidste bliver værre for dette menneske end det første.<<

==Jesus svarer kvinden som priser hans mor==

v27 Mens han sagde dette, hævede en kvinde i mængden stemmen og sagde til ham: >>Lykkeligt{T: Kan også oversættes: >>saligt<<.} det moderliv som bar dig, og de bryster du diede!<<
v28 Men han sagde: >>Ja, lykkelige{T: Kan også oversættes: >>salige<<.} er de som hører Guds ord og bevarer det!<<
