!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 28.05.2021>!!
===Matthæusevangeliet, kapitel 17===

==Forklarelsen på bjerget==

v1 Seks dage efter tog Jesus Peter, Jakob og Johannes, hans bror, og førte dem op på et højt bjerg alene. v2 Og han blev forvandlet foran dem, og hans ansigt skinnede som solen, og hans klæder blev hvide som lyset. v3 Og se, Moses og Elias viste sig for dem, og de talte med ham. v4 Men Peter tog til orde og sagde til Jesus: >>Herre, her er godt at være for os. Hvis du vil, vil jeg bygge tre hytter her, en til dig, en til Moses og en til Elias.<< v5 Mens han endnu talte, se, en lysende sky overskyggede dem, og se, en røst talte fra skyen: >>Denne er min Søn, den elskede, som jeg har udvalgt. Hør ham!<< v6 Og da disciplene hørte den, faldt de ned på deres ansigt og blev grebet af stor frygt. v7 Jesus gik hen til dem, rørte ved dem og sagde: >>Rejs jer og frygt ikke.<< v8 Men da de løftede deres øjne, så de ingen uden Jesus alene. v9 Og da de steg ned ad bjerget, befalede Jesus dem: >>Tal ikke til nogen om dette syn før Menneskesønnen er blevet oprejst fra de døde.<< 

==Identifikation af Elias==

v10 Disciplene spurgte ham: >>Hvorfor siger de skriftlærde{N: Skriftlærd} da: Elias skal komme først?<< v11 Men han svarede: >>Elias kommer og genopretter alt, v12 men jeg siger jer: Elias er allerede kommet, og de kendte ham ikke, og de gjorde med ham alt hvad de ville. Således skal også Menneskesønnen lide under dem.<< v13 Så forstod disciplene at han havde talt til dem om Johannes Døber.

==Drengen med den onde ånd==

v14 Da de kom til skaren, kom en mand til ham og faldt på knæ for ham, v15 og han sagde: >>Herre, forbarm dig over min søn, for han er månesyg og lider slemt, for han falder ofte i ild og ofte i vand. v16 Jeg bragte ham til dine disciple, og de kunne ikke helbrede ham.<< v17 Jesus svarede: >>Åh, vantro og fordærvede slægt, hvor længe skal jeg være hos jer? Hvor længe skal jeg holde jer ud? Bring ham herhen til mig.<< v18 Jesus talte hårdt til ham, og dæmonen fór ud af ham, og drengen blev helbredt fra den time. v19 Så kom disciplene til Jesus alene, og de sagde: >>Hvorfor kunne vi ikke uddrive den?<< v20 Jesus sagde til dem: >>På grund af jeres lille tro, for sandelig siger jeg jer: Hvis I har tro som et sennepsfrø, så sig til dette bjerg: Flyt dig herfra, og det vil flytte sig, og intet skal være umuligt for jer{T: Det store flertal af håndskrifter har en tilføjelse: Den slags uddrives ikke uden bøn og faste.}.<<         

==Den anden lidelsesforudsigelse==

v22 Men da de samledes i Galilæa, sagde Jesus til dem: >>Menneskesønnen skal udleveres til menneskers hænder, v23 og de skal slå ham ihjel, og på den tredje dag skal han blive oprejst.<< De blev meget bedrøvede.

==Spørgsmålet om tempelskat==

v24 Men da de kom til Kapernaum, kom de som opkræver tempelskatten, til Peter, og de sagde: >>Betaler jeres lærer ikke tempelskat?<< v25 Han sagde: >>Jo.<< Og da han kom ind i huset, kom Jesus ham i forkøbet og sagde: >>Hvad mener du, Simon: Af hvem tager jordens konger told eller skat? Af deres sønner eller af de fremmede?”<< v26 Men da han sagde: >>Af de fremmede,<< sagde Jesus til ham: >>Så er sønnerne da frie. v27 Men for at vi ikke skal vække deres anstød, så gå til søen, kast en krog ud og tag den første fisk som kommer op, og når du åbner dens mund, vil du finde en statér. Tag den og giv den for mig og dig.<<

