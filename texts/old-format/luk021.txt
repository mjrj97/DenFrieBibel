!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Endnu ikke sket>!!
!!<Dato for denne version: 22.11.2021>!!

===Lukasevangeliet, kapitel 21===

v25 Og der skal ske tegn i sol og måne og stjerner, og på jorden skal folkene ængstes i rådvildhed over havets og bølgernes brusen,
v26 mens mennesker går til af frygt og gru for det som kommer over jorden; for himlens kræfter skal rystes.
v27 Da skal de se Menneskesønnen komme i en sky med kraft og megen herlighed.
v28 Men når disse ting begynder at ske, skal I rette jer og løfte jeres hoveder, for jeres forløsning nærmer sig.<<
v29 Og han fortalte dem en lignelse: >>Se på figentræet og alle træerne;
v30 så snart de springer ud, ser I det og ved af jer selv at sommeren nu er nær.
v31 Således skal I også, når I ser disse ting ske, vide at Guds rige er nær.
v32 Sandelig siger jeg jer: Denne slægt skal ikke forgå førend det er sket alt sammen.
v33 Himlen og jorden skal forgå; men mine ord skal på ingen måde forgå.
v34 Men vogt jer at jeres hjerter ikke på et tidspunkt sløves af svir og druk og dagligdagens bekymringer så den dag kommer pludseligt over jer 
v35 som en snare. For den skal pludselig komme over alle dem som bor på hele jordens flade.
v36 Våg til enhver tid idet I beder, for at I må være i stand til at undslippe alt det der skal ske, og komme til at stå foran Menneskesønnen.<<
