!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Endnu ikke sket>!!
!!<Dato for denne version: 11.01.2022>!!

===Lukasevangeliet, kapitel 2===

v1 Men det skete i de dage at der udgik en befaling fra kejser Augustus om at holde folketælling i hele verden.
v2 (Denne første folketælling skete mens Kvirinius var statholder i Syrien.)
v3 Og alle drog hen for at lade sig indskrive, hver til sin by.
v4 Også Josef drog op fra Galilæa, fra byen Nazaret, til Judæa til Davids by, som kaldes Betlehem, fordi han var af Davids hus og slægt,
v5 for at lade sig indskrive sammen med Maria, sin forlovede, som var gravid.
v6 Men mens de var der, kom tiden da hun skulle føde.
v7 Og hun fødte sin søn, den førstefødte, og svøbte ham og lagde ham i en krybbe, for der var ikke plads til dem i herberget.{T: Kan også oversættes: >>gæsteværelset<< eller >>ovensalen<<.}
v8 I den samme egn var der hyrder som lå ude på marken og holdt nattevagt over deres hjord.
v9 Og en Herrens engel stod for dem, og Herrens herlighed skinnede om dem, og de blev meget bange.
v10 Engelen sagde til dem: >>Frygt ikke, for se, jeg forkynder jer en stor glæde som skal være for hele folket.
v11 For i dag er der født jer en frelser, som er Kristus, Herren, i Davids by.
v12 Og dette skal I have som tegn: I skal finde et barn der er svøbt og ligger i en krybbe.<<
v13 Og pludselig var der med engelen en himmelsk hærskare som priste Gud og sagde:
v14 >>Ære være Gud i det højeste, og fred på jorden i mennesker med velbehag!<<


v21 Og da otte dage var gået så han skulle omskæres, fik han navnet Jesus, som han var blevet kaldt af engelen før han blev undfanget i sin mors liv.


v25 Og se, der var en mand i Jerusalem ved navn Simeon, og denne mand var retfærdig og gudfrygtig og forventede Israels trøst, og Helligånden var over ham.
v26 Det var blevet åbenbaret ham af Helligånden at han ikke skulle se døden, førend han havde set Herrens salvede.
v27 Og han kom, drevet af Ånden, til Helligdommen, og da forældrene bragte barnet Jesus ind for at gøre med ham som det var skik efter loven,
v28 tog han det i sine arme og lovpriste Gud og sagde:
v29 >>Nu lader du din tjener gå bort, Herre, i fred efter dit ord.
v30 For mine øjne har set din frelse,
v31 som du har beredt for alle folkeslagene,
v32 et lys til åbenbaring for hedninger og en herlighed for dit folk Israel.<<
v33 Hans far og mor undrede sig over det der blev sagt om ham.
v34 Og Simeon velsignede dem og sagde til Maria, hans mor: >>Se, han er sat til fald og oprejsning for mange i Israel og til et tegn som modsiges,
v35 - ja, også din egen sjæl skal et sværd gennembore! - for at mange hjerters tanker skal komme frem i lyset.<<
v36 Og der var Anna, en profetinde, Fanuels datter, af Ashers stamme; hun var højt oppe i årene,{T: Ordret: >>fremskreden i mange dage<<.} havde levet syv år med sin mand efter sin jomfrutid
v37 og var nu en enke på 84 år, og hun veg ikke fra Helligdommen hvor hun tjente med faste og bønner nat og dag.
v38 I samme stund trådte hun frem og priste Gud og talte om ham til alle som forventede Jerusalems forløsning.

v39 Da de havde fuldført det hele efter Herrens lov, vendte de tilbage til Galilæa til deres egen by Nazaret.
v40 Men det lille barn voksede og blev stærkt, fuld af visdom; og Guds nåde var over det.

v41 Hvert år rejste hans forældre til Jerusalem til påskefesten.
v42 Også da han var blevet tolv år gammel, drog de derop som det var sædvane ved festen,
v43 og da de havde tilendebragt dagene, blev drengen Jesus i Jerusalem da de drog hjem, og hans forældre opdagede det ikke.
v44 Men da de troede at han var i rejsefølget, kom de en dags rejse frem, og de ledte efter ham blandt deres slægtninge og bekendte.
v45 Da de ikke fandt ham, vendte de tilbage til Jerusalem og ledte efter ham.
v46 Og efter tre dage fandt de ham i templet, hvor han sad midt mellem lærerne og både hørte på dem og udspurgte dem.
v47 Men alle som hørte ham, undrede sig meget over hans forstand og svar.
v48 Da de så ham, blev de forfærdede; og hans mor sagde til ham: >>Barn! Hvorfor gjorde du sådan imod os? Se, din far og jeg har fortvivlet ledt efter dig.<<
v49 Han sagde til dem: >>Hvorfor ledte I efter mig? Har I ikke vidst at jeg bør være hos min far?<<{T: Ordret: >>i det af min fars<<. Der kan være underforstået et ord. I sammenhængen kan der være tænkt på >>i min fars hus<< (templet). Andre muligheder er >>i min fars gerning<< eller eventuelt blot: >>i det der tilhører min far<<.}
v50 Og de forstod ikke det han sagde til dem.
v51 Og han drog ned med dem og kom til Nazaret og var lydig mod dem. Hans mor gemte alle ordene i sit hjerte.
v52 Jesus gik frem i visdom og vækst og yndest hos Gud og mennesker.
