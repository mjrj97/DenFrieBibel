!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 14.07.2017>!!

===Salme 113===

==Lovpris JHVHs navn!==
v1 Halleluja!

Lovpris, I JHVHs tjenere,

lovpris JHVHs navn!

v2 JHVHs navn være priset{T: Kan også oversættes: >>velsignet<<.}

fra nu og til evig tid!

v3 Fra solens opgang{T: Dvs.: Øst.} til dens nedgang{T: Dvs.: Vest.}

er JHVHs navn højlovet.

==JHVH er ophøjet==
v4 JHVH er ophøjet over alle folk,

hans herlighed over himlen.

v5 Hvem er som JHVH, vor Gud –

han som troner højt oppe,

v6 han som ser dybt ned –

i himlen og på jorden?{T: En del oversættere vælger – for forståelsens skyld – at flytte denne linje op mellem v.5a og 5b.}

==Herren bøjer sig frelsende ned==
v7 Han som rejser en ringe op af støvet,

som ophøjer en fattig af skarnet

v8 for at lade ham sidde{E: Den masoretiske tekst har: *lᵊhôšîvî*: >>for at lade mig sidde<<. Som regel følger man her Septuaginta og den syriske oversættelse, der forudsætter: *lᵊhôšîvô*: >>for at lade ham sidde<<.} blandt fornemme,{T: Kan også oversættes: >>fyrster<<.}

blandt sit folks fornemme.

v9 Han som lader en ufrugtbar bo{E: Participiet: *môšîvî* (>>lader bo<<) kan også oversættes: >>lader sidde<<. I dette vers skal det dog understrege kvindens position som husets frue.} i huset

som en glad mor til sønnerne.

Halleluja.{T: Septuginta, der følges af en del oversættere, har dette >>halleluja<< som indledning til Sl 114.}




