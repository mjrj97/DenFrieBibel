!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 28.05.2021>!!
===Matthæusevangeliet, kapitel 23===

==Dommen over de jødiske ledere==

v1 Da talte Jesus til skarerne og sine disciple v2 og sagde: >>De skriftlærde{N: Skriftlærd} og farisæerne har sat sig på Moses’ stol. v3 Alt hvad de siger, skal I derfor gøre og holde, men I skal ikke handle efter deres gerninger, for de taler, men handler ikke. v4 Og de binder tunge byrder, som er svære at bære, og lægger dem på menneskers skuldre, men selv vil de ikke røre dem med en finger. v5 Men alle deres gerninger gør de for at blive set af mennesker, for de gør deres bederemme brede og kvasterne store, v6 og de elsker den øverste plads ved måltidet og de forreste pladser i synagogerne, v7 og hilsner på torvene og at blive kaldt rabbi af mennesker. v8 Men I skal ikke lade jer kalde rabbi, for én er jeres lærer, og I er alle brødre. v9 Og I skal ikke kalde nogen på jorden jeres far, for én er jeres Far, den himmelske. v10 I skal heller ikke lade jer kalde vejleder, for én er jeres vejleder, Kristus. v11 Men den største blandt jer skal være jeres tjener. v12 Og den som ophøjer sig selv, skal ydmyges, og den som ydmyger sig selv, skal ophøjes. v13 Men ve jer, skriftlærde og farisæere, hyklere, for I lukker Himlenes rige for mennesker, for selv går I ikke derind, og dem der går ind, tillader I ikke at gå ind. v14 Men ve jer, skriftlærde og farisæere, hyklere, for I æder enkers huse op og beder længe for et syns skyld, derfor skal I modtage en hårdere dom.{T: Verset mangler i de ældste og bedste håndskrifter} v15 Men ve jer, skriftlærde og farisæere, hyklere, for I drager over hav og land for at vinde én proselyt, og når han er blevet det, gør I ham til et Helvedes barn, to gange værre end jer selv. v16 Ve jer, blinde vejledere, som siger: Hvis nogen sværger ved templet, betyder det intet; hvis nogen sværger ved templets guld, er han forpligtet. v17 Tåber og blinde, for hvad er størst? Guldet eller templet som helliger guldet? v18 Og: Hvis nogen sværger ved alteret, betyder det intet, men hvis nogen sværger ved gaven som ligger derpå, er han forpligtet. v19 Blinde, for hvad er størst? Gaven eller alteret som helliger gaven? v20 Derfor, den der sværger ved alteret, sværger ved det og ved alt ovenpå det. v21 Og den der sværger ved templet, sværger ved det og ved ham som bor i det, v22 og den der sværger ved himlen, sværger ved Guds trone og ved ham som sidder på den. v23 Ve jer, skriftlærde og farisæere, hyklere, for I giver tiende af mynte, dild og kommen, men I har undladt de ting i loven som har større vægt: Ret, barmhjertighed og troskab, men alt dette burde I gøre og ikke undlade det andet. v24 Blinde vejledere, som sier myggen fra, men sluger kamelen. v25 Ve jer, skriftlærde og farisæere, hyklere, for I renser det udvendige af bæger og fad, men indvendig er de fulde af rov og griskhed. v26 Blinde farisæer, rens først det indre af bægeret for at også det udvendige af det kan blive rent. v27 Ve jer, skriftlærde og farisæere, hyklere, for I ligner kalkede grave som udvendig ser smukke ud, men indvendig er de fulde af døde ben og al urenhed. v28 Således ser også I retfærdige ud for mennesker i det udvendige, men indvendig er I fulde af hykleri og lovløshed. v29 Ve jer, skriftlærde og farisæere, hyklere, for I bygger grave for profeterne og smykker de retfærdiges grave v30 og siger: Hvis vi havde været til i vore fædres dage, ville vi ikke have været delagtige med dem i profeternes blod. v31 Derfor vidner I selv at I er børn af dem som dræbte profeterne. v32 Og I: Opfyld jeres fædres mål! v33 Slanger! Slangeyngel! Hvordan kan I flygte fra Helvedets dom! v34 Derfor, se, jeg sender til jer profeter og vise og skriftlærde, nogle af dem skal I dræbe og korsfæste, og nogle af dem skal I piske i jeres synagoger og forfølge fra by til by v35 for at alt det retfærdige blod som er blevet udgydt på jorden, skal komme over jer, fra blodet fra den retfærdige Abel indtil blodet fra Zakarias, Barakias’ søn, som I dræbte mellem templet og alteret. v36 Sandelig siger jeg jer: Alt dette skal komme over denne slægt. v37 Jerusalem, Jerusalem, som dræber profeter og stener dem som er sendt til dig, hvor ofte har jeg villet samle dine børn som en høne samler sine kyllinger under sine vinger, men I ville ikke. v38 Se, jeres hus efterlades øde til jer. v39 For jeg siger jer: Fra nu af skal I ikke se mig før I siger: Velsignet han som kommer i Herrens navn.<<

