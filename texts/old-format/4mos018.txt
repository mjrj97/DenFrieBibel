!!<Modenhed: Delvis færdig>!!
!!<Oversættelse: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 29.06.2017>!!

===Fjerde Mosebog, kapitel 18===

==JHVH fremlægger Arons embede for ham og taler om levitternes tjeneste ved Vidnesbyrdets telt.==


v1 JHVH sagde til Aron: >>Du og dine sønner og din fars hus skal sammen med dig bære skylden for overtrædelser mod helligdommen, men du og dine sønner skal sammen bære skylden for overtrædelser mod jeres præstedømme.
v2 Før også dine brødre, Levi stamme, din fars stamme, frem sammen med dig. De skal slutte sig til dig og tjene dig, men du og dine sønner skal sammen stå foran Vidnesbyrdets telt.
v3 De skal passe på det, som du vil have passet på, og hvad der er at passe på ved hele teltet. Dog skal de ikke nærme sig helligdommens redskaber eller alteret for at ikke både de og I skal dø.
v4 Men de skal slutte sig til dig og passe på det der er at passe på ved forsamlingsteltet i alt teltets tjeneste, men en uvedkommende må ikke komme jer nær.
v5 Så pas på det der er at passe på ved helligdommen, og på det der er at passe på ved alteret, for at der ikke skal komme endnu en vrede over israelitterne.
v6 Og se, hermed udvælger jeg jeres brødre, levitterne, blandt israelitterne. De er givet til jer som en gave for JHVH til at tage sig af tjenesten ved forsamlingsteltet.
v7 Men du og dine sønner skal sammen passe jeres præstedømme i alt hvad der har med alteret at gøre, og gerningen inden for forhænget, og I skal udføre tjenesten der. Jeg giver jer præstedømmet som en tjeneste, det er en gave, men den uvedkommende som nærmer sig, skal dø.<<

==JHVH bekendtgør hvad Aron og hans sønner skal have at leve af.==

v8 JHVH talte til Aron: >>Se, hermed giver jeg mine offergaver i din varetægt, inklusive alt det som israelitterne helliger. Jeg giver det til dig som din andel og til dine børn som en evig forordning.
v9 Dette er hvad du får af det allerhelligste af ildofrene og af alle deres ofre: afgrødeofre, syndofre og skyldofre, som de overgiver til mig, skal helliges dig og dine sønner.
v10 Du skal spise det på et højhelligt sted. Alle mænd skal spise det, det skal være helligt for dig.
v11 Dette skal du have: Alle israelitternes offergaver af svingningsofre har jeg givet dig og dine sønner og dine døtre med dig som en evig rettighed. Enhver som er ren i dit hus, må spise det.
v12 Alt det bedste af olie og alt det bedste af ny vin og korn, deres førstegrøde, som de skal give JHVH, det har jeg givet dig.
v13 Førstegrøden af alt det som er i deres land, som de skal føre frem for JHVH, skal tilhøre dig. Enhver som er ren i dit hus, må spise det.
v14 Alt det som er lyst i band i Israel, skal tilhøre dig.
v15 Alt det som åbner et moderliv, alt levende som de bringer frem for JHVH af mennesker eller dyr, skal tilhøre dig. Dog skal de løskøbe de førstefødte mennesker og det førstefødte af urene dyr.
v16 Det der skal løskøbes, skal du lade løskøbe når det er en måned gammelt, efter din vurdering for fem sekel sølv efter helligdommens sekel. Den er tyve gera.
v17 Men det førstefødte af kvæget eller det førstefødte af får eller geder skal du ikke lade løskøbe. De er hellige. Deres blod skal du stænke på alteret, og du skal ofre deres fedt som et ildoffer til en dejlig duft for JHVH.
v18 Deres kød skal du have, således svingningens bryststykke og også den højre bov skal tilhøre dig.
v19 Alle gaver af de hellige ting som israelitterne bringer JHVH, har jeg givet dig og dine sønner og dine døtre med dig ifølge en evig forordning. Det skal være en evig saltpagt{E: *bᵊrît melaḥ ʕôlām*, ordret: >>en pagt af salt af evighed<<, er blevet tolket som en reference til at pagten gøres bindende ved at der tilføjes salt. Den anden mulighed er, i lyset af 3 Mos 2,13, at det refererer til en regel om at ethvert offer skal saltes, dvs. oversættelsen er >>en evig forordning om saltning<<, fordi *bᵊrît* og *ḥôq* er brugt som synonymer i 3 Mos 24,8-9. Vendingen bruges også i 2 Krøn 13,5.} for JHVHs ansigt, for dig og for dine efterkommere med dig.<<
v20 JHVH sagde til Aron: >>Du skal ikke arve i deres land, og du skal ikke have nogen del blandt dem. Jeg er din del og din arv blandt israelitterne.<<

==Levitterne skal have tiende for deres tjeneste.==

v21 Men se, jeg giver hermed levitterne al Israels tiende i arv til gengæld for den tjeneste de udfører, nemlig tjenesten ved forsamlingsteltet.
v22 Israelitterne må ikke mere nærme sig forsamlingsteltet for at de ikke skal pådrage sig synd og dø.
v23 Men levitterne skal udføre tjenesten ved forsamlingsteltet, og de skal bære skylden for deres egne overtrædelser. Dette skal være en evig forordning hos jeres efterkommere, og de skal ingen arv have blandt israelitterne.
v24 For israelitternes tiende, som de skal give JHVH som gave, har jeg givet levitterne til arv. Derfor har jeg sagt til dem at de ingen arv skal have blandt israelitterne.<<

==Levitterne skal give tiende til præsterne.==
 
v25 JHVH sagde til Moses:
v26 >>Du skal sige til levitterne: >Når I tager tiende af israelitterne, som jeg har givet jer af dem til jeres arv, da skal I give JHVH en gave af det, nemlig en tiendedel af tienden.
v27 Den gave som er givet jer, skal regnes ligesom kornet fra tærskepladsen og vinen fra persen.
v28 Således skal I også give en gave til JHVH af alle de tiender som I tager af israelitterne, og I skal give Aron, præsten, gaven til JHVH af det.
v29 Af alle de gaver I får, skal I give hele gaven til JHVH, alt det bedste af det der er helliget ham.<
v30 Du skal sige til dem: >Når I giver det bedste af det, da skal det regnes for levitterne ligesom en ydelse fra tærskepladsen og som en ydelse fra persen.
v31 I må spise det hvor som helst, I og jeres husstand, for det er jeres løn for jeres tjeneste ved forsamlingsteltet.
v32 Så skal I ikke pådrage jer synd for den sags skyld, når I giver det bedste af det, og I vanhelligere ikke israelitternes hellige ting, så I skal ikke dø.<<<


