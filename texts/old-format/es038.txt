!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Endnu ikke sket>!!
!!<Dato for denne version: 18.11.2016>!!

===Esajas' Bog, kapitel 38===

==Ezekias bliver syg, beder til JHVH, bønhøres og får et tegn på, at han skal blive rask, 1-8; Ezekias beskriver den store nød og angst, han havde været i, og han priser JHVHs hjælp og velgerninger, 9-20; måden, han blev rask på, beskrives, 21-22.==


v1 I de dage blev Ezekias dødssyg, og Esajas, Amoz' søn, profeten, kom til ham og sagde til ham: >>Sådan sagde JHVH: Få orden på dine sager, for du skal dø og ikke leve.<<
v2 Og Ezekias vendte sit ansigt mod væggen og bad til JHVH
v3 og sagde: >>Ak, JHVH, Husk dog, at jeg trofast og med et retskaffent hjerte har vandret for dit ansigt og gjort det, der er godt i dine øjne;<< og Ezekias græd højt.
v4 Og JHVHs ord kom til Esajas og lød: 
v5 >>Gå hen og sig til Ezekias: Sådan siger JHVH, din far Davids Gud: Jeg har hørt din bøn, jeg har set din gråd; se, jeg lægger femten år til dine dage.
v6 Og jeg vil fri dig og denne by ud af assyrerkongens hånd og beskytte denne by.<<
v7 Og du skal få dette tegn af JHVH på, at JHVH skal gøre denne gerning, som han har sagt:
v8 Se, jeg vil lade solskivens skygge, der er gået nedad med solen på Akas' solskive, gå ti streger tilbage; og solen gik ti streger tilbage af de streger, som den var gået ned.

v9 Et skrift af Ezekias, Judas konge, da han havde været syg og var blevet helbredt fra sin sygdom:
v10 Jeg sagde: Nu, da jeg har fået rolige dage, må jeg vandre ind ad dødsrigets porte; jeg må savne resten af mine år.
v11 Jeg sagde: Jeg skal ikke se JHVH, JHVH i de levende land; jeg skal ikke mere se mennesker, når jeg er iblandt dem, der bor i skyggeriget.
v12 Min levetid er afbrudt og flyttet fra mig som en hyrdes telt; jeg har rullet mit liv sammen som en væver sit væv, jeg skæres fra trådene; fra dag til nat gør du ende på mig.
v13 Jeg holdt mig stille indtil om morgenen som en løve, så knuses alle mine ben;  fra dag til nat gør du ende på mig.
v14 Jeg klagede som en trane, som en svale, jeg kurrede som en due; matte løftedes mine øjne til det høje: JHVH, jeg er beklemt, vær min garanti!
v15 Hvad skal jeg sige? Han har sagt det til mig, og han har gjort det; jag skal vandre stille alle mine år på grund af min sjæls bitterhed.
v16 Herre, ved disse ting {T: nemlig ved dine ord og handlinger} lever man, og ved dem alle får min ånd liv; gør mig stærk, og hold mig i live!
v17 Se, det bitre blev til fred for mig, ja, det bitre; men du har kærligt taget imod min sjæl fra ødelæggelsens grav; for du kastede alle mine synder bag din ryg.
v18 For dødsriget takker dig ikke, døden priser dig ikke; de, der farer ned i graven, venter ikke på din trofasthed.
v19 Den, der lever, ja, den, der lever, han takker dig som jeg i dag; en far underviser sine børn om din trofasthed.
v20 JHVH er villig til at frelse mig, og med mine harpetoner vil vi spille alle vores livs dage i JHVHs hus.

v21 Men Esajas sagde, at de skulle tage en klump figen og lave den til et plaster på hans byld, så skulle han leve.
22 Og Ezekias sagde: >>Hvilket tegn er der på, at jeg skal gå op til JHVHs hus?<<



