!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 06.03.2016>!!

===Salme 28===

==Overskrift==
v1 Af David.

==Bøn om hjælp==
Til dig, JHVHv, vil jeg råbe,

min klippe, vend dig ikke tavs bort fra mig{T: Dvs.: Ignorer mig ikke!}

så du tier over for mig,

og jeg bliver som dem, der stiger ned i graven.

v2 Hør min tryglende røst,

når jeg råber til dig om hjælp,

når jeg løfter mine hænder

til din helligdoms inderste rum.{T: Telthelligdommens (senere: templets) Allerhelligste.}

v3 Riv mig ikke bort sammen med ugudelige

og med dem der begår synd,

dem der taler fred med deres næste,

skønt der er ondt i deres hjerte.

v4 Giv dem efter deres gerning

og efter deres handlingers ondskab,

giv dem efter deres hænders værk,

gengæld dem deres handling.

v5 For de giver ikke agt på JHVHs gerninger,

og heller ikke på hans hænders værk,

han skal rive dem ned og ikke bygge dem op.

==Lovprisning og tak==
v6 Lovet være JHVH,

for han har hørt min tryglende røst.

v7 JHVH er min styrke og mit skjold,

på ham har mit hjerte stolet,

og jeg blev hjulpet så mit hjerte jublede,

og med min sang{T: Ordret: >>ud af min sang<<.} vil jeg takke ham.

v8 JHVH er styrke for sit folk,{E: Den masoretiske tekst har *lāmô*: >>for dem<<. Rettelsen til *lᵊʕammô* (>>for sit folk<<) har støtte i flere håndskrifter og gamle oversættelser og svarer bedst til parallelismen med næste linje.}

og han er en frelsende borg for sin salvede.

v9 Frels dit folk,

og velsign din arv,

og vogt dem og bær dem til evig tid.

