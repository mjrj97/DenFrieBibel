!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Nicolai Winther-Nielsen og Jørgen Bækgaard Thomsen>!!
!!<Litterært tjek: Endnu ikke sket>!!
!!<Dato for denne version: 20.01.2022>!!

===Jobs Bog, kapitel 38===

==Gud åbenbares for Job og straffer hans formastelige tale.== 

v1 JHVH svarede Job ud af stormen og sagde: 
v2 >>Hvem er den som formørker rådgivning med ord uden forstand? 
v3 Gør dig klar til handling{T: Ordret: >>Bind op om dine lænder.<<} som en mand, så vil jeg spørge dig, og du skal undervise mig!

==Gud forholder Job sine store og forfærdelige gerninger ved skabelse, forsyn og regering i himmel, luft, jord og hav, gerninger som Job ikke ville kunne fatte. Herved vil Gud føre ham til ydmyghed og til at erkende sin ubetænksomhed ved at dømme Guds gerninger.==

v4 Hvor var du da jeg lagde jordens fundament? Sig frem, hvis du har indsigt. 
v5 Hvem har sat målene for den så du forstår det? Hvem spændte snoren ud over den? 
v6 Hvad er dens piller sænket ned på? Eller hvem har lagt dens hjørnesten
v7 dengang morgenstjernerne sang i flok, og alle Guds børn{T: På hebraisk: >>sønner<<} råbte af glæde? 
v8 Og hvem lukkede for havet med døre da det vældede ud af moderlivet, 
v9 dengang jeg gjorde skyen til dets klædning og tæt mørke til dets svøb, 
v10 da jeg afstak min grænse for det og satte portslå og døre i
v11 og sagde: >Hertil skal du komme og ikke længere. Her skal der være sat grænse for dine stolte bølger<? 
v12 Har du i dine dage givet befaling til morgenen? Har du forstået morgenrødens sted 
v13 så du kan gribe fat i jordens hjørner og så ryste de ugudelige bort fra den. 
v14 Den forvandles ligesom det ler et segl trykkes ned i, eller som tøj der afslører formerne.{E: Teksten er usikker og uklar. Meningen er måske: >>dens konturer er iøjnefaldende som en klædning<<. Ofte retter man den hebraiske tekst (*yitᵊyaṣṣᵊvû* til: *wᵊtiṣṣāvaʕ*): >>så den farves (som en klædning)<<.} 
v15 De ugudelige fratages deres lys, og en løftet arm sønderbrydes. 
v16 Er du kommet til havets kilder? Og har du vandret på verdenshavets bund? 
v17 Har dødens porte vist sig for dig? Eller ser du det dybe mørkes port? 
v18 Har du indsigt i jordens bredde? Fortæl det hvis du kender det alt sammen! 
v19 Hvor er vejen til der hvor lyset bor, og mørke – hvor er dets sted,
v20 så du kan bringe det til dets område, og så du kan kende{E: Undertiden foreslås en rettelse i vokaliseringen af den hebraiske tekst: *tāvîn* (>>du kan kende<<) til: *tᵊvîjænnu*: >>du kan føre til<<.} stierne til dets hus? 
v21 Du ved det,{T: Kan også opfattes som spørgsmål: >>Ved du det?<<} for du blev født den gang, og dine dages tal er stort! 
v22 Er du kommet til sneens forrådskamre, eller har du set haglenes forrådskamre,
v23 som jeg har gemt til trængselstider, til stridens og krigens dag? 
v24 Hvor er den vej hvor lyset deler sig, hvor østenvinden spreder sig over jorden? 
v25 Hvem lavede kanal til regnskyl og vej for tordensky
v26 for at lade det regne på land hvor der ingen er, i ørken hvor intet menneske er, 
v27 for at mætte øde og ødelagt land og få græsset til at spire frem? 
v28 Har regnen en far? Eller hvem har avlet duggens dråber? 
v29 Fra hvis moderliv er hagl kommet ud? Og rimfrosten fra himlen – hvem fødte den? 
v30 Vandet skjuler sig som om det var{E: Ofte går man ud fra, at der i stedet for: *yitḥabbāʔû*(>>skjuler sig<<) skulle stå: *yitḥabbārû*: >>stivner (som en sten)<<} en sten, og verdensdybets overflade lukkes til. 
v31 Kan du binde Syvstjernens lænker eller løse Orions reb? 
v32 Kan du lade Venus{T: Det er omdiskuteret og usikkert hvad der er tænkt på med ordet: *mazzārôt*. Man følger oftest Septuagintas forslag >>Lucifer<<, der er et andet navn for >>Venus<<. Andre oversætter det: >>Dyrekredsens stjerner<< eller generelt: >>stjernebilleder<<.} komme frem til dens tid? Eller føre Storebjørn{T: Andre oversætter: >>Løven<< eller: >>Aldebaran<<.} med dens unger frem? 
v33 Kender du himlens love? Eller kan du bestemme dens herredømme over jorden? 
v34 Kan du hæve din stemme til skyerne så vandmasserne dækker dig? 
v35 Kan du sende lynene ud så de farer frem, så de siger til dig: >Se, her er vi<? 
v36 Hvem lagde visdom i hjertets inderste{T: Betydningen af det hebraiske ord: *ṭuḥôt* er usikker og omdiskuteret. Andre oversætter med: >>ibisfuglen << eller: >>sorte skyer<<.}? Eller hvem gav forstand i tanken?{T: Betydningen af det hebraiske ord: *śexwî* er usikker og omdiskuteret. Andre oversætter: >>sindet<< eller >>hjertet<< eller >>tågen<< eller >>hanen<<.} 
v37 Hvem kan tælle skyerne med visdom? Og himlens vandsække – hvem tømmer dem
v38 når støv flyder sammen til en hård masse, og jordknolde hænger sammen?

v39 Jager du bytte til en hunløve og mætter de grådige løveunger
v40 når de gemmer sig i deres huler eller ligger på lur i buskadset? 
v41 Hvem skaffer ravnen dens føde når dens unger skriger til Gud, når de flakker rundt uden føde?
