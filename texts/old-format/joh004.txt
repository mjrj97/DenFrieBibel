!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Endnu ikke sket>!!
!!<Dato for denne version: 13.10.2021>!!

===Johannesevangeliet, kapitel 4===

v46 Han kom da atter til Kana i Galilæa, hvor han havde gjort vandet til vin. Og der var en kongelig embedsmand hvis søn lå syg i Kapernaum.
v47 Da denne hørte at Jesus var kommet fra Judæa til Galilæa, gik han til ham og bad om at han ville komme ned og helbrede hans søn; for han lå for døden.
v48 Da sagde Jesus til ham: >>Hvis I ikke ser tegn og undere, vil I absolut ikke tro.<<
v49 Embedsmanden sagde til ham: >>Herre! Kom derned før mit barn dør.<<
v50 Jesus sagde til ham: >>Gå, din søn lever.<< Manden troede det ord Jesus sagde til ham, og gik.
v51 Men allerede mens han var på hjemvejen,{T: Ordret: >>på vej ned<<.} mødte hans tjenere ham og meddelte at hans barn levede.
v52 Da spurgte han dem ud om den time i hvilken han fik det bedre; og de sagde til ham: >>I går ved den syvende time forlod feberen ham.<<
v53 Da forstod faderen at det var sket i den time, da Jesus sagde til ham: >>Din søn lever.<< Og han selv og hele hans hus kom til tro.
