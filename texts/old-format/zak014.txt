!!<Modenhed: Færdig>!!
!!<Oversættelse: Christian Højgaard>!!
!!<Litterært tjek: Trine Tøndering>!!
!!<Dato for denne version: 31.08.2016>!!

===Zakarias' Bog, kapitel 14===

==Krigen om Jerusalem==

v1 Se, der kommer en dag for JHVH, hvor dit bytte skal fordeles i din midte. v2 Jeg vil samle alle folkeslagene til krig imod Jerusalem. Byen skal indtages, husene plyndres og kvinderne voldtages. Halvdelen af byen skal drage i landflygtighed, men resten af folket skal ikke udryddes fra byen.

v3 Og JHVH skal drage ud og kæmpe imod disse folkeslag, ligesom når han kæmper på kampens dag. v4 Hans fødder skal på den dag stå på Oliebjerget, som er lige over for Jerusalem mod øst. Og Oliebjerget skal revne midt over{T: Ordret >>fra dets midte<<.} fra øst til vest så der kommer en stor dal. Halvdelen af bjerget skal trække sig mod nord, og dets anden halvdel mod syd. v5 Og I skal flygte ind i mine bjerges dal, for bjergdalen skal nå til Asal;{E:  *ʔāṣal* kan enten være et navn på en ukendt lokalitet eller betyde >>side<< forstået på den måde at bjergdalen når helt over til den anden side.} I skal flygte, ligesom I flygtede for jordskælvet i Judas konge Uzzijas' dage.

JHVH min Gud skal komme; alle de hellige med dig!

v6 På den dag skal der intet lys være;

de prægtige lys skal stivne.

v7 Der skal være én dag,

den skal være kendt af JHVH.

Der skal hverken være dag eller nat;

ved aftenstide skal der være lys.

v8 På den dag skal levende vand udgå fra Jerusalem,

halvdelen af det mod havet i øst

og halvdelen af det mod havet i vest;

det skal ske både sommer og vinter.

v9 Og JHVH skal være konge over hele landet;{T: Eller >>verden<<.}

på den dag skal JHVH være én

og hans navn ét.

v10 Hele landet skal forandre sig og blive som sletten,{E: *ʕᵃrāvāh* kan både betyde slette generelt eller være navnet på Araba-sletten ned mod Det røde Hav.}

fra Geba til Rimmon syd for Jerusalem,

men Jerusalem skal hæve sig højt og trone på sit sted,

fra Benjamins port indtil stedet for den første port, indtil Hjørneporten,

og fra Hanan'el-tårnet indtil kongens vinperser.

v11 De skal bo i den,

den skal ikke længere være bandlyst;

Jerusalem skal ligge trygt.

v12 Dette er den plage med hvilken JHVH slår alle folkene der har kæmpet imod Jerusalem: Han skal lade deres kød rådne mens de endnu står på deres fødder, deres øjne skal rådne i deres hulninger, og deres tunge skal rådne i deres mund. 

v13 På den dag skal der komme en stor forvirring fra JHVH blandt dem så den ene griber fat i den anden, og den enes hånd løfter sig imod den andens hånd. v14 Juda skal også kæmpe i Jerusalem. Alle de omkringliggende folkeslags rigdomme skal samles, guld, sølv og klæder i store mængder. v15 Og plagen over hestene, muldyrene, kamelerne, æslerne og alt kvæget, som findes i deres lejre, skal være som denne plage.

v16 Alle de tiloversblevne fra alle folkeslag der gik imod Jerusalem, skal år efter år drage op for at tilbede kongen, Hærskarers JHVHv, og for at fejre løvhyttefesten. v17 Hvis nogen af jordens slægter ikke drager op til Jerusalem for at tilbede kongen, Hærskarers JHVHv, vil der ikke falde regn over dem. v18 Og hvis egypternes slægt ikke drager op og ikke kommer, så skal der ikke falde regn{T: >>Regn<< er underforstået.} over dem. De skal rammes af{T: >>De skal rammes af<< er tilføjet for forståelsens skyld.} plagen med hvilken JHVH slår de folkeslag der ikke drager op for at fejre løvhyttefesten. v19 Dette skal være straffen over Egypten og alle de folkeslag der ikke drager op for at fejre løvhyttefesten. v20 På den dag skal der stå >>Helliget JHVH<< på hestenes bjælder, og gryderne i JHVHs hus skal være som offerskålene foran alteret. v21 Hver gryde i Jerusalem og i Juda skal være hellig for Hærskarers JHVHv, og alle som kommer for at ofre, skal tage af dem og koge i dem.

Der skal ikke længere være en kana'anæer{T: *xᵊnaʕᵃnî* kan både være en etnisk betegnelse for kana'anæer eller betyde handelsmand.} i Hærskarers JHVHvs hus på den dag.
