!!<Modenhed: Færdig>!!
!!<Oversættelse: Trine Tøndering>!!
!!<Eksegetisk bearbejdning: Nicolai Winther-Nielsen, Christian Højgaard>!!
!!<Dato for denne version: 10.03.2016>!!

===Dommerbogen, kapitel 5===


==Debora og Barak synger en lovsang til JHVH hvori de opremser Guds velgerninger==

v1 Den dag sang Debora og Barak, Abinoams søn: 

v2 >>Når de indviedes hår hænger løst i Israel,{E: Den hebraisk tekst er næsten uforståelig. Her
følges Webb, B. G. (2012). *The Book of Judges* (Grand Rapids, MI; Cambridge, UK: Eerdmans), s. 94:
>>When locks fly free in Israel<<. Han afleder *pᵊrāʕôt fra parāʕ* >>binde op for håret<<. I
forlængelse heraf tolker han det lange hår som et kendemærke for de uklippede naziræere, der har
taget et løfte på sig. Meningsmæssigt kan det altså være et billede på, at de indviede melder sig,
dvs. >>når de indviedes lange hår bølger for vinden<<.}

når folket villigt møder frem,

pris da JHVH 

v3 Hør efter, I konger! 

mærk jer det, I fyrster! 

For JHVH vil jeg synge 

spille for JHVH, Israels Gud. 

v4 JHVHv! Da du drog ud fra Se'ir, 

da du gik frem fra Edoms land, 

da skælvede jorden, 

også himlene dryppede, de dryppede med vand

v5 Det flød ned ad bjergene, 

foran JHVH, 

han som kommer fra Sinai, 

foran JHVH, Israels Gud. 



==De taler om de forgangne onde tider og opmuntrer alle til at prise JHVH og tale om hans
velgerninger==

v6 I Shamgars, Anats søns, dage, 

i Jaels dage, 

var vejene ufremkommelige. 

De der gik på stierne, fulgte snoede ruter. 

v7 Bøndernes arbejde ophørte,

det hørte helt op, ophørte,{E: Således også Web, *Judges,* s. 195: >>The villagers had their life
interrupted; they ceased their activities in Israel<<.}

indtil jeg, Debora, stod frem, 

stod frem som en mor i Israel.

v8 De valgte nye guder. 

Da nåede krigen til byportene, 

men sås der mon et skjold eller et spyd,

blandt de 40.000 i Israel? 



v9 Mit hjerte banker for Israels befalingsmænd, 

for de frivillige blandt folket, 

pris JHVH! 

v10 I som rider på gulbrune æselhopper, 

som sidder på saddeltæpper, 

og I som går på vejen, tænk på dette: 

v11 Der lyder sang fra vandingsstederne,

der priser de JHVHs retfærdige gerninger, 

retfærdige gerninger øvet af bønderne i Israel, 

da JHVHs folk gik ned til portene. 

v12 Vågn op, vågn op, Debora, 

vågn op, vågn op, istem en sang! 

Gør dig klar, Barak, og før dine fanger fangne bort, 

du Abinoams søn! 

v13 Da drog resten ned imod de mægtige, 

JHVHs folk drog for min skyld ned imod heltene.



==De roser dem som havde hjulpet i krigen, og bebrejder de øvrige==

v14 Der kom nogle fra Efraim, 

som havde rod i Amalek, 

efter ham kom Benjamin blandt dit folk. 

Befalingsmænd steg ned fra Makir, 

fra Zebulon kom de som fører herskerstaven. 

v15 Også officerer fra Issakar fulgtes med Debora, 

Issakar var tro mod Barak, 

fulgte i hælene på ham ned i dalen! 

Ved bækkene i Ruben 

var der mange betænkelighederne. 

v16 Hvorfor blev du mellem fårefoldene 

for at høre på hyrdefløjten? 

Mens Ruben blev ved bækkene, 

var ransagelsen stor. 

v17 Gilead blev hinsides Jordanfloden. 

Hvorfor tog Dan hyre på skibene? 

Asher blev ved havets bred, 

blev boende i sine bugter. 

v18 Zebulon var et folk som villigt satte livet på spil; 

det samme var Naftali oppe i landets højder.



==De beskriver den herlige sejr==

v19 Kongerne kom, de kæmpede. 

Da kæmpede Kana'ans konger 

i Ta'anak ved Megiddos vandløb. 

De fik intet sølv i bytte. 

v20 Fra himmelen kæmpede stjernerne, 

fra deres baner kæmpede de mod Sisera. 

v21 Kishonbækken fejede dem bort. 

Træd frem, min sjæl, med styrke! 

v22 Da trampede hestenes hove 

i galop, i hingstens galop.



==De forbander byen Meroz, priser Jael og spotter fjenderne.==

v23 Forband Meroz, sagde JHVHs engel, 

forband, forband dens indbyggere 

fordi de ikke kom JHVH til hjælp, 

ikke kom JHVH til hjælp mod de mægtige. 



v24 Velsignet er Jael,

kenitten Hebers kone, blandt alle kvinder. 

Velsignet blandt kvinder der bor i telte.

v25 Hun gav ham mælk, 

hun bragte tykmælk 

i en kostbar skål.{E: Følger her GT1931}

v26 Hun greb efter teltpløkken, 

tog fat om hammeren i sin højre hånd.

Hun slog Sisera, sønderslog hans hoved, 

knuste og gennemborede hans tinding. 

v27 Mellem hendes fødder sank han sammen, 

han faldt, han lå der.

Der, hvor han sank sammen, 

lå den faldne - tilintetgjort! 

v28 Siseras mor så ud ad vinduet, 

råbte højt gennem gitteret: 

>Hvorfor tøver hans vogn med at komme? 

Hvorfor høres ikke hovslagene fra hans stridsvogne?< 

v29 De vise blandt hendes fyrstinder svarede hende, 

hun tilføjede selv med sine egne ord: 

v30 >Mon ikke de har fundet og deler byttet, 

et kvindeskød - eller to - til hver leder? 

Bytte af farvet klæde til Sisera, 

bytte af farvet klæde i mange forskellige farver,

farvet klæde med broderier på begge sider,

et fornemt bytte!<

v31 Sådan, JHVHv, skal alle dine fjender omkomme;

men de som elsker ham, skal være 

som solen der står op i sin fulde styrke.<< 

***

Og landet havde fred i 40 år. 

