!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 06.03.2016>!!

===Salme 41===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.}

Salme af David.

==JHVH viser den barmhjertige barmhjertighed==
v2 Salig den der har omsorg for den ringe,

på ulykkens dag vil JHVH redde ham.

v3 JHVH vil bevare ham og holde ham i live,

han skal prises lykkelig i landet.

Prisgiv ham ikke hans fjenders begær.{T: Ordret >>sjæl<<, men det hebraiske ord har videre betydning end det danske.}

v4 JHVH skal støtte ham på sygelejet,

du har hjulpet ham op igen fra hvert sygeleje.{T: Ordret: >>du har vendt hvert sygeleje under hans sygdom.<<}

==Den syges bøn og klage== 
v5 Jeg sagde: JHVHv, vær mig nådig,

helbred min sjæl, for jeg har syndet mod dig.

v6 Mine fjender taler ondt om mig:

>>Hvornår vil han dø og hans navn forsvinde?<<

v7 Og hvis der kommer en for at se til mig,{T: Ordene >>til mig<< fremgår ikke af den hebraiske tekst, men de må være underforstået.} taler han falskhed,

i hans hjerte samler der sig ondskabsfuldhed,

han går udenfor, da taler han derom.

v8 Alle der hader mig, hvisker sammen imod mig,

de udtænker ondt imod mig:

v9 >>En grufuld sag skal ramme ham,{T: Ordret: >>skal hældes ud over ham<<.}

og som han ligger, skal han ikke mere rejse sig.<<

v10 Selv min ven{T: Ordret: >>selv en mand af min fred<<.} som jeg stolede på,

som spiste mit brød,

har løftet sin hæl imod mig.

v11 Men du, JHVHv, vær mig nådig og rejs mig op,

så vil jeg gengælde dem. 

==Lovprisning==
v12 Derved har jeg erkendt at du holder af mig:

at min fjende ikke triumferer over mig.

v13 Men mig – fordi jeg var uskyldig, har du støttet mig,

du har sat mig for dit ansigt for evigt.

==Liturgisk lovprisning==
v14 Lovet være JHVH, Israels Gud,

fra evighed og til evighed!

Amen og amen.


