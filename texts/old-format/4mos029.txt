!!<Modenhed: Delvis færdig>!!
!!<Oversættelse: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 18.07.2017>!!
===Fjerde Mosebog, kapitel 29===

==JHVH taler om ofringer på nytårsdagen eller trompethøjtiden.==

v1 I den syvende måned, på den første dag i måneden, skal der være en hellig sammenkomst for jer, I skal ikke udføre noget arbejde, den dag skal trompeterne lyde.
v2 I skal give et brændoffer til en dejlig duft for JHVH: En tyrekalv, en vædder, syv årgamle lam, uden fejl,
v3 og deres afgrødeoffer, mel blandet med olie, tre tiendedele{T: Her og i de følgende angivelser må >>efa<< være underforstået.} til tyrekalven og to tiendedele til vædderen
v4 og en tiendedel til hvert af de syv lam.
v5 og en gedebuk som syndoffer til at skaffe jer soning.
v6 foruden månedens brændoffer med dets afgrødeoffer og det daglige brændoffer og dets afgrødeoffer og deres foreskrevne drikofre til en dejlig duft, et ildoffer for JHVH.

==Forsoningsdagens ofre.==

v7 På den tiende dag i den syvende måned skal der være en hellig sammenkomst for jer, og I skal faste.{T: Ordret: >>ydmyge jeres sjæle<<. 4 Mos 30,14.} I skal ikke udføre noget arbejde.
v8 Men I skal ofre brændoffer for JHVH til en dejlig duft: En tyrekalv, en vædder, syv årgamle lam, de skal være uden fejl for jer,
v9 og deres afgrødeoffer, mel blandet med olie, tre tiendedele{T: efa} til tyren, to tiendedele{T: efa} til vædderen,
v10 en tiendedel{T: efa} til hvert af de syv lam,
v11 og en gedebuk som syndoffer, foruden forsoningens syndoffer og det daglige brændoffer og dets afgrødeoffer og dets drikoffer.

==Løvsalsfestens ofre.==

v12 På den femtende dag i den syvende måned skal der være en hellig sammenkomst for jer, I skal ikke udføre noget arbejde, og I skal højtideligholde højtiden for JHVH i syv dage.
v13 I skal ofre brændoffer, et ildoffer til en dejlig duft for JHVH: 13 tyrekalve, 2 væddere, 14 årgamle lam, de skal være fejlfri,
v14 og deres afgrødeoffer, mel blandet med olie, tre tiendedele{T: efa} til hver af de 13 tyrekalve, to tiendedele{T: efa} til begge væddere
v15 og en tiendedel{T: efa} til hvert af de 14 lam,
v16 derudover en gedebuk som syndoffer, foruden det daglige brændoffer, dets afgrødeoffer og dets drikoffer.
v17 På den anden dag: 12 tyrekalve, to væddere, 14 årgamle lam, alle fejlfri,
v18 og deres afgrødeofre og deres drikofre til tyrekalvene, til vædderne og til lammene efter deres antal, på sædvanlig vis,
v19 derudover en gedebuk som syndoffer, foruden det daglige brændoffer og dets afgrødeoffer og dets drikoffer.
v20 På den tredje dag: 11 tyrekalve, to væddere, 14 årgamle lam, alle fejlfri,
v21 og afgrødeofrene og drikofrene til tyrekalvene, til vædderne og til lammene efter deres antal, på sædvanlig vis,
v22 derudover en gedebuk som syndoffer, foruden det daglige brændoffer og dets afgrødeoffer og dets drikoffer.
v23 På den fjerde dag: 10 tyrekalve, to væddere, 14 årgamle lam, alle uden fejl,
v24 afgrødeofrene og drikofrene til tyrekalvene, til vædderne og til lammene efter deres antal, på sædvanlig vis,
v25 derudover en gedebuk som syndoffer, foruden det daglige brændoffer og dets afgrødeoffer og dets drikoffer.
v26 På den femte dag: ni tyrekalve, to væddere, 14 årgamle lam, uden fejl,
v27 og afgrødeofrene og drikofrene til tyrekalvene, til vædderne og til lammene efter deres antal, på sædvanlig vis.
v28 derudover en gedebuk som syndoffer, foruden det daglige brændoffer og dets afgrødeoffer og dets drikoffer.
v29 På den sjette dag: otte tyrekalve, to væddere, 14 årgamle lam, uden fejl,
v30 og afgrødeofrene og drikofrene til tyrekalvene, til vædderne og til lammene efter deres antal, på sædvanlig vis,
v31 derudover en gedebuk som syndoffer, foruden det daglige brændoffer og dets afgrødeoffer og dets drikoffer.
v32 På den syvende dag: syv tyrekalve, to væddere, 14 årgamle lam, uden fejl,
v33 og afgrødeofrene og drikofrene til tyrekalvene, til vædderne og til lammene efter deres antal, på sædvanlig vis,
v34 derudover en gedebuk som syndoffer, foruden det daglige brændoffer, dets afgrødeoffer og dets drikoffer.
v35 På den ottende dag skal der være en afslutningshøjtid for jer, da skal I ikke udføre noget arbejde.
v36 Og I skal ofre brændoffer, et ildoffer til en dejlig duft for JHVH: en tyrekalv, en vædder, syv årgamle lam, uden fejl,
v37 afgrødeofrene og drikofrene til tyrekalven, vædderen og til lammene efter deres antal, på sædvanlig vis,
v38 derudover en gedebuk som syndoffer, foruden det daglige brændoffer og dets afgrødeoffer og dets drikoffer.
v39 Disse ting skal I gøre for JHVH på jeres fastsatte tider, ud over jeres løfter og jeres frivillige gaver, hvad enten det er jeres brændofre eller jeres afgrødeofre eller jeres drikofre eller jeres takofre.


