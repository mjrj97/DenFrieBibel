!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 04.09.2017>!!

===Salme 135===

==Opfordring til lovprisning==
v1 Halleluja!

Lovpris JHVHs navn,

lovpris, I JHVHs tjenere

v2 som står i JHVHs hus,

i vor Guds hus’ forgårde.

v3 Lovpris JHVH,{T: Guds navn står her i kortformen: *yāh*. Kortformen findes en del steder i poetiske tekster og hører fast til udtrykket: *halᵊlû-yāh*. Det er egentlig også det der står her, men her oversættes det normalt.} for JHVH er god,

lovsyng hans navn, for det er herligt.

v4 For JHVH{T: Guds navn står her i kortformen: *yāh*. Se note til v. 3} har udvalgt sig Jakob,

Israel til sin ejendom.

==Lovprisning af skaberen==
v5 Ja, jeg ved at JHVH er stor,

og at vor Herre er større end alle guder.

v6 Alt hvad JHVH ønsker,

gør han i himlen og på jorden, i havene og alle dyb.

v7 Han lader skyer stige op fra jordens ende,

han skabte lyn sammen med regnen,

han lader storm fare ud fra sine forrådskamre.

==Lovprisning af frelseren==
v8 Han er den som dræbte Egyptens førstefødte,

både mennesker og dyr;{T: Ordret: >>fra mennesker til dyr<<.}

v9 han sendte tegn og undere i din midte, Egypten,

mod Farao og mod alle hans tjenere.

v10 Han er den som slog mange folkeslag

og dræbte mægtige konger:

v11 Sihon, amoritternes konge,

og Og, Bashans konge,

og alle Kana’ans kongedømmer,

v12 og han gav deres land som arvelod,

som arvelod til sit folk Israel.

v13 JHVHv, dit navn bliver til evig tid,

JHVHv, dit minde{E: Ordet *zēxer* (>>minde<<) bruges ofte i GT synonymt med >>navn<< når det er brugt om Gud. Tidligere oversat: >>ihukommelse<<.} består i slægt efter slægt.

v14 For JHVH vil skaffe sit folk ret,{E: Grundbetydningen af verbet *dyn* (>>skaffe ret<<) er egentlig: >>dømme<<, men det hebraiske ord har videre betydning end det danske, dels i retning af at >>lede<< (Israels dommere var egentlig folkets ledere), dels i retning af at forsvare mod uret og undertrykkelse. I sammenhængen er det det sidste der er tale om, kort udtrykt: >>skaffe ret<<.}

og han vil forbarme sig over sine tjenere. 

==Afgudernes afmagt==
v15 Folkenes{T: Kan også oversættes: >>Hedningernes<<.} gudebilleder er sølv og guld,

menneskehænders værk.

v16 De har mund, men de kan ikke tale,

de har øjne, men de kan ikke se,

v17 de har ører, men de kan ikke lytte,

der er heller ingen åndedræt i deres mund.

v18 Som de er, skal de som har lavet dem, blive,

enhver som stoler på dem.

==Opfordring til at prise JHVH==
v19 Israels hus, pris{T: Kan også oversættes: >>velsign<<.} JHVH,

Arons hus, pris JHVH,

v20 Levis{E: I grundteksten har >>Levi<< bestemt artikel. Det er muligt, at det skal opfattes som kollektiv betegnelse og oversættes: >>levitternes<<.} hus, pris JHVH,

I som frygter JHVH, pris JHVH!

v21 Priset være JHVH fra Zion,

han som bor i Jerusalem!

Halleluja!{T: Septuginta, der følges af en del oversættere, har dette >>halleluja<< som indledning til Sl 136.}


