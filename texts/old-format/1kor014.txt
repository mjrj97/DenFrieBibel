!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Endnu ikke sket>!!
!!<Litterært tjek: Endnu ikke sket>!!
!!<Dato for denne version: 09.10.2018>!!
=== Paulus' Første Brev til Korintherne, kapitel 14 ===

==Apostelen formaner til at eftertragte kærligheden og blandt de åndelige nådegaver at give den profetiske fortrinnet, navnlig frem for gaven til at tale i tunger, eftersom den er til menighedens opbyggelse, mens den uden udlægning er uforståelig for menigheden, 1-6. Gennem eksempler fra musikken og fra sprogene belyses det nærmere, at talen i tunger ikke er at foretrække, 7-19; den er desuden et tegn, ikke for menigheden, men for de vantro, hvorimod den profetiske gave har en mægtigt overbevisende kraft, 20-25. I forsamlingerne bør alt ske til opbyggelse, og det forklares nærmere for tungetalens og profetiens vedkommende, 26-33; Kvinderne tillades det ikke at tage ordet, 34-36. Det skal alle rette sig efter, og alt skal foregå med sømmelighed og orden, 37-40.==



v1 Søg kærligheden, og tragt efter de åndelige gaver, men mest efter at profetere.
v2 For den, der taler i tunger, taler ikke for mennesker, men for Gud; for ingen forstår det, men han taler hemmeligheder i Ånden.
v3 Men den, der profeterer, taler til menneskers opbyggelse og formaning og trøst.
v4 Den, der taler i tunger, opbygger sig selv; men den, der profeterer, opbygger en menighed.
v5 Men jeg ønsker, at I alle måtte tale i tunger, men endnu hellere, at I måtte profetere; den, der profeterer, er større end den, der taler i tunger, med mindre han udlægger det, for at menigheden kan få opbyggelse af det.
v6 Men nu,brødre, hvis jeg kommer til jer og taler i tunger, hvad gavn vil jeg så være for jer, hvis jeg ikke taler til jer enten ved åbenbaring eller ved kundskab, enten ved profeti eller ved lære?


v7 Selv de livløse ting, der give lyd, hvad enten det er en fløjte eller en harpe, når de ikke gør forskel imellem tonerne, hvordan skal man så kunne forstå, hvad der spilles på fløjten eller harpen?
v8 Ja, også når en basun giver en utydelig lyd, hvem vil så gøre sig klar til krig?
v9 Sådan også med jer: Hvis I ikke med tungen taler tydeligt, hvordan skal man så kunne forstå det, der siges? I vil jo tale hen i vejret.
v10 Der er i verden, lad os sige, så og så mange slags sprog, og der er ikke noget af dem, der ikke har sin betydning.
v11 Hvis jeg nu ikke kender sprogets betydning, bliver jeg en barbar{T: fremmed.} for den, der taler, og den, der taler, bliver en barbar for mig.
v12 Sådan også med jer: når I tragter efter åndelige gaver, lad det så være til menighedens opbyggelse, at I søger at blive rige på dem!
v13 Derfor, lad den, der taler i tunger, bede om, at han må kunne udlægge det.
v14 For hvis jeg taler i tunger og beder, så beder min ånd ganske vist, men min forstand er uden frugt.
v15 Hvad så? Jeg vil bede med ånden, men jeg vil også bede med forstanden; jeg vil lovsynge med ånden, men jeg vil også lovsynge med forstanden.
v16 Når du priser Gud i ånden,{T: i Tungetalen.} hvordan vil så ellers den, der sidder son en uindviet, kunne sige sit amen til din takkebøn, eftersom han ikke ved, hvad du siger?
v17 For din takkebøn er ganske vist smuk, men den anden opbygges ikke.
v18 Jeg takker Gud for, at jeg mere end jer allesammen taler i tunger.
v19 Men i en menighed vil jeg hellere tale fem ord med min forstand, for at jeg også kan undervise andre, end ti tusind ord i tunger.


v20 Brødre, bliv ikke børn i forstand, men vær småbørn i ondskab, i forstand derimod skal I blive fuldvoksne!
v21 Der står skrevet i Loven: >>Ved folk med fremmede tungemål og ved fremmedes læber vil jeg tale til dette folk, og selv ikke sådan skal de høre mig, siger Herren.<<
v22 Sådan er tungetalen til et tegn, ikke for dem, der tror, men for de vantro; men den profetiske gave er det ikke for de vantro, men for dem, der tror.
v23 Når altså hele menigheden kommer sammen, og alle taler i tunger, men der kommer uindviede eller vantro ind, vil de så ikke sige, at I er vanvittige?
v24 Men hvis alle profeterer, og der kommer en vantro eller uindviet ind, så overbevises han af alle, han bedømmes af alle,
v25 hans hjertes skjulte tanker åbenbares, og så vil han falde på sit ansigt og tilbede Gud og forkynde, at Gud virkelig er iblandt jer.


v26 Hvad så, brødre? Når I kommer sammen, har hver især en lovsang, en belæring, en åbenbaring, en tungetale, en udlægning; lad alt ske til opbyggelse!
v27 Hvis nogen taler i tunger, skal det være to eller højst tre hver gang, og den ene efter den anden, og én skal udlægge det.
v28 Men hvis der ikke er nogen udlægger til stede, så skal vedkommende tie stille i menigheden, men han skal tale for sig selv og for Gud!
v29 Men af profeter skal to eller tre tale, og de andre skal bedømme det;
v30 men hvis en anden, der sidder der, får en åbenbaring, skal den første tie stille!
v31 For I kan alle sammen profetere, den ene efter den anden, for at alle kan lære, og alle blive formanet,
v32 og profeters ånder underordner sig profeter.
v33 For Gud er ikke forvirringens, men fredens Gud. 
Ligesom i alle de helliges menigheder
v34 skal jeres kvinder tie stille i forsamlingerne; for det tillades dem ikke at tale, men lad dem underordne sig, ligesom også Loven siger.
v35 Men vil de lære noget, lad dem så spørge deres egne mænd hjemme; for det er usømmeligt for en kvinde at tale i en menighedsforsamling.
v36 Eller er det fra jer, at Guds Ord er udgået? Eller er det til jer alene, at det er kommet?


v37 Hvis nogen synes, at han er en profet eller åndelig, skal han erkende, at det er Herrens bud, hvad jeg skriver til jer.
v38 Men er nogen uvidende om det, så får han være uvidende!
v39 Altså, mine brødre, tragt efter at profetere, og I skal ikke forhindre talen i tunger!
v40 Men lad alt ske sømmeligt og med orden!



