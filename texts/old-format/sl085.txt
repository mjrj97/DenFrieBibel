!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 28.02.2022>!!

===Salme 85===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.}

Af Koras sønner. En salme.

==Gud var nådig==
v2 Du har haft lyst, JHVHv, til dit land,

du vendte Jakobs situation.{E: Oversættelsen af linjen er usikker. Konsonantteksten *šbwt* forudsætter vokalisering: *šᵊvût*: >>vending<<, der i forbindelse med verbum af samme rod (*šwb*) betyder>>vende ens situation/lod<<. Masoreternes vokalisering af ordet forudsætter: *šᵊvît*: >>fangenskab<<.}

v3 Du borttog dit folks skyld,

du skjulte al deres synd. Sela{N: Sela}

v4 Du holdt al din vrede tilbage,

du vendte om fra din vredes glød.

==Gud, vær os nådig==
v5 Genrejs os,{E: Ordret blot: >>vend os<<. Meningen må enten være: >>genrejs os<<, eller: >>bring os tilbage<<, eller måske: >>vend tilbage til os<<. Andre foreslår at rette: *šûvēnû* (>>vend os<<) til: *šûv nāˀ*: >>vend dog tilbage<<.} vor frelses Gud,

og opgiv din vrede mod os.

v6 Vil du være vred på os for evigt?

Vil du udstrække din vrede til slægt efter slægt?

v7 Vil du ikke gøre os levende igen,

så dit folk kan glæde sig i dig?

v8 JHVHv, lad os se din nåde,

og giv os din frelse!

==Gud vil være nådig==
v9 Jeg vil høre, hvad Gud taler,

JHVH taler jo fred

til sit folk og til sine fromme,

så de ikke vender tilbage til tåbelighed.

v10 Ja, hans frelse er nær hos dem som frygter ham,

så herlighed kan bo i vort land.

v11 Nåde{N: nåde} og sandhed har mødt hinanden,

retfærdighed og fred har kysset.

v12 Sandhed skal spire frem af jorden,

og retfærdighed skal se ned fra himlen.

v13 JHVH vil også give det som er godt,

og vort land vil give sin afgrøde.

v14 Retfærdighed skal gå foran ham{T: Ordret: >>foran hans ansigt<<.}

og fred i hans skridts spor!{E: Den masoretiske tekst ordret: >>og han/den gør sine skridt til en vej/til et spor<<. Det er foreslået at oversætte: >>og den bereder vej for hans skridt<<, med >>retfærdighed<< som subjekt. Sådan som præpositionen *lᵊ* (>>på/for<<) er anbragt, er det dog næppe muligt. Det er nok nødvendigt (som forudsat her) at rette: *wᵊyāśēm* (>>og han sætter<<) til: *wᵊšālôm*: >>og fred<< eller: *wᵊyēšaʕ*: >>og frelse<<.}



