!!<Modenhed: Delvis færdig>!!
!!<Oversættelse: Trine Tøndering>!!
!!<Eksegetisk bearbejdning: Christian Højgaard>!!
!!<Dato for denne version: 21.11.2017>!!

===Nahums Bog, kapitel 1===

==JHVHs vrede mod syndere og trofasthed mod de troende==

v1 Profeti imod Nineve. Bogen med elkoshitten Nahums syn.

***

v2 JHVH er en lidenskabelig og hævnende Gud,

JHVH er en hævner og fuld af vrede.{T: Ordret >>vredens herre<<.}

JHVH er en hævner mod sine modstandere,

og han bliver ved med at være vred på sine fjender.

v3 JHVH er sen til vrede, men stor i kraft,

og JHVH lader ikke skyld forblive ustraffet.

I hvirvelvind og storm er hans vej;

skyer er hans fødders støv. 

v4 Han truer havet, udtørrer det og gør alle floderne{T: Kan også oversættes med >>kilderne<< eller >>strømmene<<.} tørre.

Bashan og Karmel visner, Libanons blomster visner.

v5 Bjergene skælver for ham,

og højene smelter.

Jorden ligger øde{E: En anden mulighed er at oversætte med >>Jorden hæver sig<<. Den eneste forskel er om det hebraiske verbum er med *shin* (*nšˀ* = >>ligger øde<<) eller *sin* (*nśˀ* = >>hæver<<). Den masoretiske tekst vælger sidste løsning, mens Vulgata og Peshitta vælger første løsning. Problemet med >>hæver<< er at der ikke er noget objekt i sætningen.} foran ham,

jorden og alle som bor derpå.

v6 Hvem kan holde stand mod hans harme?

Hvem kan stille sig op mod hans brændende vrede?

Hans vrede udspyes{T: Ordret >>udgydes<< eller >>hældes ud<<.} som ild,

og klipperne knuses foran ham.

v7 JHVH er god, et tilflugtssted på nødens dag,

og han kender{E: Det hebraiske ord *yadaʕ* udtrykker et intimt forhold mellem Gud og dem som søger tilflugt hos ham. Oversættelsen kunne derfor også lyde >>han tager sig af<<.} dem som søger tilflugt hos ham.

v8 Men med en oversvømmelse drager han forbi og gør ende på dens sted;

mørke skal forfølge hans fjender.{E: Sidste del af verset kan også oversættes med >>han skal forfølge sine fjender ind i mørket<< eller >>med mørke<<.}

== JHVHs dom over Nineve==

v9 Hvad udtænker I mod JHVH?

Han bringer tilintetgørelse;

nøden skal ikke komme to gange.

v10 For de filtres sammen til tjørnebuske

og beruses som drankere.

De fortæres fuldstændigt som tørt strå.

v11 Fra dig{T: Dvs. fra Nineve.} udgik han{T: Måske assyrerkongen Sankerib. 2 Kong 18,13; jf. Nah 2,1b.} som udtænkte ondt imod JHVH

og lagde ondskabsfulde planer.

v12 Således siger JHVH:

Selvom de er usvækkede og mange, skal de dog mejes ned og forsvinde.{E: Grundteksten er vanskeligt at tyde i dette vers.}

Selvom jeg har plaget dig,{T: Nemlig Jerusalem. 2 Kong 19,35ff.} vil jeg ikke plage dig længere.

v13 Men nu vil jeg bryde hans åg af dig,

og dine bånd vil jeg rive i stykker.

v14 JHVH har bebudet om dig{T: Dvs. Nineves Konge. 2 Kong 19,37.} at der ikke længere skal være afkom af dit navn.

Jeg vil udrydde det udskårne og støbte billede fra dine guders hus;{T: Dvs. fra Nineves konges tempel.}

jeg vil berede din grav, for du er fundet for let.

