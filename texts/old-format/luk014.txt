!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Endnu ikke sket>!!
!!<Dato for denne version: 15.09.2021>!!

===Lukasevangeliet, kapitel 14===

v1 En gang da han kom ind i en af de øverste farisæeres hus på en sabbat for at deltage i et måltid, holdt de nøje øje med ham.
v2 Og se, en mand med vand i kroppen stod foran ham.
v3 Jesus tog til orde og sagde til de lovkyndige og farisæerne: >>Er det tilladt at helbrede på sabbatten eller ej?<<
v4 Men de tav. Han tog på ham og helbredte ham og lod ham gå.
v5 Han sagde til dem: >>Hvem iblandt jer vil ikke straks, hvis hans søn eller okse falder i en brønd, trække dem op på sabbatsdagen?<<
v6 Det kunne de ikke svare på.

v7 Men han fortalte en lignelse til de indbudte da han bemærkede hvordan de udvalgte sig de øverste pladser ved bordet, og sagde til dem:
v8 >>Når du bliver indbudt af nogen til bryllup, da skal du ikke sætte dig øverst til bords, for at ikke en fornemmere end du skulle være indbudt af ham,
v9 og han som indbød dig og ham, kommer og siger til dig: >Giv ham plads,< og du da med skam kommer til at sidde nederst.
v10 Men når du bliver indbudt, gå da hen og sæt dig på den nederste, for at når han som har indbudt dig, kommer, han da må sige til dig: >Ven! Ryk højere op.< Da skal du blive æret over for alle dem der sidder{T: Ordret: >>ligger<<.} til bords med dig.
v11 For enhver som ophøjer sig selv, vil blive ydmyget; og den som ydmyger sig selv, vil blive ophøjet.<<


v16 Men han sagde til ham: >>Der var en mand som holdt et stort måltid og indbød mange.
v17 Han sendte sin tjener ud da det var tid til måltidet, for at sige til de indbudte: >Kom, for nu er det færdigt.<
v18 Men de begyndte alle som en at undskylde sig. Den første sagde til ham: >Jeg har købt en mark og er nødt til at gå ud og se til den; jeg beder dig, hav mig undskyldt!<
v19 Og en anden sagde: >Jeg har købt fem par{T: Ordret: >>åg<<, om to dyr, der går under et åg.} okser og skal hen og prøve dem; jeg beder dig, hav mig undskyldt!<
v20 Og en anden sagde: >Jeg har taget en kvinde til hustru, og derfor kan jeg ikke komme.<
v21 Tjeneren kom og fortalte sin herre dette; da blev husherren vred og sagde til sin tjener: >Skynd dig ud ud på byens gader og stræder, og før de fattige og vanføre og lamme og blinde herind!<
v22 Tjeneren sagde: >Herre! det er sket som du befalede, og der er endnu plads.<
v23 Herren sagde til tjeneren: >Gå ud på vejene og ved gærderne og nød dem til at gå ind for at mit hus kan blive fuldt.
v24 For jeg siger jer at ingen af de mænd som var indbudt, skal smage mit måltid.<<<
