!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Endnu ikke sket>!!
!!<Litterært tjek: Endnu ikke sket>!!
!!<Dato for denne version: 19.11.2018>!!
=== Paulus' Andet Brev til Korintherne, kapitel 1 ===

==Efter en Hilsen til menigheden, 1-2, priser Paulus Gud, fordi han trøster ham i al trængsel og samtidig har omsorg for læsernes trøst og frelse, 3-7; han omtaler særligt sin udfrielse af stor trængsel og dødsfare i Asien, 8-11.  På samme måde som hele hans handlemåde og hans breve er uden svig, 12-14, sådan kan heller ikke ændringen af hans rejseplan skabe tvivl om, at han er til at stole på, hvad der tværtimod må fremgå af hans prædiken om Kristus, 15-22; det var kun for at skåne korintherne, at han ikke kom til dem, 23-24.==



v1 Paulus, ved Guds vilje Kristi Jesu apostel, og broderen Timotheus til Guds menighed, der er i Korinth, sammen med alle de hellige, der er i hele Akaja:
v2 Nåde være med jer og fred fra Gud, vor Far, og Herren Jesus Kristus!


v3 Lovet være Gud og vor Herres Jesu Kristi Far, barmhjertighedens Far og al trøsts Gud,
v4 som trøster os under al vor trængsel, for at vi må kunne trøste dem, som er i al slags trængsel, med den trøst, som vi selv trøstes med af Gud!
v5 Ligesom Kristi Lidelser nemlig kommer rigeligt over os, sådan bliver også vores trøst rigelig ved Kristus.
v6 Men hvad enten vi lider trængsel, sker det til jeres trøst og frelse, eller vi trøstes, sker det til jeres trøst, der viser sin kraft i, at I udholder de samme lidelser, som også vi lider; og vores håb om jer er fast,
v7 eftersom vi ved, at ligesom I er delagtige i lidelserne, sådan er I det også i trøsten.


v8 For vi vil ikke, brødre, at I skal være uvidende om den trængsel, der ramte os i Asien, at vi led overlast, over evne, så at vi endda mistede troen på livet.
v9 Ja, selv gav vi hos os selv det svar: >>Døden<<, for at vi ikke skulle stole på os selv, men på Gud, der oprejser de døde,
v10 han, der friede os ud af så stor en dødsfare og vil fri os, og som vi har sat vores håb til, at han også for fremtiden vil fri os,
v11 idet også I kommer os til hjælp med bøn for os, for at der fra mange munde må blive rigeligt takket for os, for den nåde, der er vist os.


v12 For det er vores ros, vores samvittigheds vidnesbyrd, at det var i i Guds hellighed og renhed, ikke i kødelig visdom, men i Guds nåde, at vi er færdedes i verden, men mest hos jer.
v13 For vi skriver ikke andet til jer end det, som I læser eller også erkender; men jeg håber, at I indtil enden skal erkende,
v14 ligesom I også til dels har erkendt om os, at vi er jeres ros, ligesom I er vores, på Herren Jesu Dag.


v15 Og i tillid til det havde jeg i sinde at komme først til jer, for at I skulle få nåde to gange,
v16 og om ad jer at tage til Makedonien og igen fra Makedonien at komme til jer og blive hjulpet videre af jer til Judæa.
v17 Når jeg nu havde det i sinde, mon jeg så handlede i letsindighed? Eller hvad jeg beslutter, beslutter jeg det efter kødet, for at der hos mig skal være både ja, ja og nej, nej?
v18 Så sandt Gud er trofast, er vores tale til jer ikke ja og nej.
v19 For Guds Søn, Kristus Jesus, som blev prædiket iblandt jer ved os, ved mig og Silvanus og Timotheus, han blev ikke ja og nej, men er blevet ja i ham.
v20 For så mange, som Guds løfter er, har de deres ja i ham; derfor får de også ved ham deres amen, Gud til ære ved os.
v21 Men den, som sammen med jer holder os fast til Kristus og salvede os, er Gud,
v22 som også beseglede os og gav os Åndens pant i vores hjerter.


v23 Men jeg kalder Gud til vidne over min sjæl på, at det var for at skåne jer, at jeg ikke kom til Korinth igen.
v24 Ikke at vi er herrer over jeres tro, men vi er medarbejdere på jeres glæde; for i troen står I.



