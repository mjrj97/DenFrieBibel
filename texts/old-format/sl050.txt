!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 06.03.2016>!!

===Salme 50===

==Overskrift==
v1 Salme af Asaf.

==Gud kalder til gudstjeneste og dom==
Gud, Gud{T: I grundteksten er der brugt to forskellige ord om >>Gud<<, *ʔē* og *ʔᵉlōhîm*, formodentlig for at understrege Guds storhed.} JHVH har talt

og kaldet ad jorden,

fra solens opgang til dens nedgang.

v2 Fra Zion, skønhedens fuldkommenhed,{T: Ofte oversat: >>krone<<.}

trådte Gud frem i stråleglans.

v3 Vor Gud skal komme og ikke tie,

ild skal fortære for hans ansigt,{T: Dvs.: >>foran ham<<.}

og omkring ham stormer det vældigt.

v4 Han kalder ad himlen ovenfra

og ad jorden til at dømme hans folk.

v5 >>Saml til mig mine hellige,

dem der slutter pagt med mig ved slagtoffer.<<

v6 Og himlene skal forkynde hans retfærdighed,

for Gud, han er dommer. Sela{N: Sela}

==Sand og falsk gudstjeneste==
v7 Hør, mit folk, og jeg vil tale,

Israel, og jeg vil vidne imod dig.{T: Kan også oversættes: >>jeg vil advare dig<<.}

Gud, din Gud er jeg!

v8 Jeg vil ikke gå i rette med dig for dine slagtofre

og for dine brændofre som altid er foran mig.

v9 Jeg vil ikke tage en ungtyr fra dit hus,

eller{T: Ordet >>eller<< står ikke i grundteksten, men må være underforstået.} bukke fra dine folde.

v10 For alt skovens vildt tilhører mig,

dyrene på tusind bjerge.{T: Udtrykket er specielt. >>tusind<< kan gå på dyr eller bjerge. Det kan evt. oversættes: >>kvæg-bjerge<<. Ofte foreslår oversættere at rette *ʔālef* (>>tusind<<) til *ʔel*: >>Gud<<, altså: >>Guds bjerge<<.}

v11 Jeg kender hver fugl i bjergene,

og hvad der rører sig på marken, er hos mig.

v12 Hvis jeg bliver sulten, siger jeg det ikke til dig,

for mig tilhører verden og dens fylde.

v13 Spiser jeg mon tyres kød

eller drikker bukkes blod?

v14 Bring Gud takoffer

og indfri dine løfter til den Højeste!

v15 Og kald på mig på nødens dag,

jeg vil udfri dig, og du skal ære mig.

==Sand og falsk moral==
v16 Men til den ugudelige har Gud sagt:

Hvor vover du at opregne mine bud

og tage min pagt i din mund,

v17 når du dog har hadet tugt

og har kastet mine ord bag dig?

v18 Når du så en tyv, sluttede du venskab med ham,

og fællesskab med ægteskabsbrydere.

v19 Du gav din mund frit løb med ondskab,

og med din tunge flettede du bedrag.

v20 Du sidder og taler imod din bror,

du bagvasker en søn af din mor.

v21 Sådanne ting har du gjort, men jeg har tiet,{T: Kan også oversættes som spørgsmål: >>skulle jeg så tie?<<}

du bildte dig ind, at jeg var som du.

Jeg vil drage dig til regnskab og fremlægge det for dine øjne.

==Afslutning==
v22 Forstå dog dette, I som glemmer Gud,

så jeg ikke skal sønderrive uden at nogen kan redde.

v23 Den som bringer takoffer, han ærer mig,

og den som lægger sin vej fast,{E: *wᵊśām derex* ordret: >>og han lægger en vej<<. Ordene er vanskelige i sammenhængen og slettes af mange oversættere. Meningen kan være som foreslået her. En anden mulighed er at rette til: *wᵊtam derex*: >>og den der har en retskaffen vej, (ham vil jeg lade se Guds frelse)<<. Endelig kan der (med Septuaginta) rettes til: *wᵊšām derex*: >>og dér er en vej, (på hvilken jeg vil lade ham se Guds frelse)<<. Én af de to første muligheder bør foretrækkes, da slutverset derved henviser til begge salmens hoveddele (v. 7-15: ofre, v. 16-21: moral).} ham vil jeg lade se Guds frelse.



