!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 102===

==Overskrift==
v1 Bøn for en hjælpeløs,{E: Der er tre muligheder for oversættelse her: Dels den anførte, dels: >>En bøn af en hjælpeløs<< og endelig (let fortolkende): >>En bøn. Til brug for en hjælpeløs<<.} når han er afmægtig

og udøser sin klage for JHVHs ansigt.

==Klage==
v2 JHVHv, hør min bøn

og lad mit skrig om hjælp komme til dig.

v3 Skjul ikke dit ansigt for mig

den dag jeg er i nød.

Bøj dit øre til mig,

skynd dig at svare mig den dag jeg råber!

v4 For mine dage er svundet hen som{E: Den masoretiske tekst har: *vᵊʕāšān*: >>i røg<<. Men mange håndskrifter (som støttes af Septuaginta) har: *kᵊʕāšān*: >>som røg<<.} røg,

og mine knogler brændte som ild.{T: Kan også oversættes: >>som et ildsted/som en ovn<<.}

v5 Mit hjerte er slået ned som en urt og visnet,

så jeg har glemt at spise mit brød.

v6 På grund af min højlydte stønnen

klæber mine knogler til mit kød.

v7 Jeg lignede ørkenens allike,{E: Det er usikkert hvilken fugl der er tænkt på med *qāʔat*. >>Allike<< er en mulighed. Andre foreslår: >>pelikan<< eller en lille ugleart. Den må være kendetegnet ved at leve i ensomhed eller urenhed eller begge dele.}

jeg var som en ugle i ruiner.

v8 Jeg lå søvnløs og var

som en enlig fugl på et tag.

v9 Dagen lang hånede mine fjender mig,

de som rasede imod mig, svor ved mig.

v10 Så jeg spiste aske som brød

og blandede min drik med gråd

v11 på grund af din vrede og din harme,

for du løftede mig op og kastede mig bort.

v12 Mine dage er som en langstrakt skygge,{T: Det er om aftenen, lige før solnedgang, hvor dagen slutter.}

og jeg tørres som en urt.

==Gud vil frelse sit folk==
v13 Men du, JHVHv, vil trone for evigt,

og dit minde{E: Ordet *zēxer* (>>minde<<) bruges ofte i GT synonymt med >>navn<< når det er brugt om Gud. Tidligere oversat: >>ihukommelse<<.} i slægt efter slægt.

v14 Du vil rejse dig for at forbarme dig over Zion,

for det er tid at vise hende{T: Det er henvisning til >>Zion<<.} nåde,

ja, den fastsatte tid er kommet.

v15 For dine tjenere har værdsat hendes{T: Det er henvisning til >>Zion<<.} sten,

og de har medynk med hendes murbrokker.{T: Ordret: >>støv<<.}

v16 Da skal folkene{T: Tidligere oversat: <<hedningerne<<.} frygte JHVHs navn,

og alle jordens konger din herlighed.

v17 For Herren har bygget Zion

og har vist sig i sin herlighed.

v18 Han har vendt sig til den nøgnes bøn

og ikke foragtet deres bøn.

v19 Dette skal skrives ned for den kommende slægt,

så et folk som skabes, skal lovprise JHVH.{T: Grundteksten har kortformen *yāh*.}

v20 For han skuede ned fra sin høje helligdom,{T: Ordret: >>fra sin helligdoms højde<<.}

JHVH så fra himlen til jorden

v21 for at høre fangens stønnen,

for at løse dødsdømte,{T: Ordret: >>dødens børn<<.}

v22 for at forkynde JHVHs navn i Zion

og hans pris i Jerusalem,

v23 når folk samles sammen

- og riger - for at tjene JHVH.

==Klage, tilbedelse og tillid==
v24 Han har svækket min{E: Konsonantteksten forudsætter: *kōḥô*: >>sin kraft<<, men man må – med det store flertal af håndskrifter - følge vokaliseringen, som forudsætter: *kōḥî*: >>min kraft<<.} kraft på vejen,

han har afkortet mine dage.

v25 Jeg siger: Min Gud,

ryk mig ikke bort midt i livet,{T: Ordret: >>i halvdelen af mine dage<<.}

dine år varer i slægters slægt.

v26 I fortiden grundfæstede du jorden,

og himlen er dine hænders værk.

v27 De går til grunde, men du består;

og de slides alle op som en klædning,

du skifter dem ud som et gevandt, og de forgår.{E: Mange oversættere trækker *wᵊyaḥᵃlōfû* (>>og de forgår<<) ind til v.28, evt. som: >>de skiftes ud<<. Dette sidste er dog ikke betydningen af verbet i qal.}

v28 Men du er den samme,{E: Ordret: *wᵊʔattāʰ-hûˀ*: >>men du er ham<<.}

og dine år får ingen ende.

v29 Dine tjeneres børn skal blive boende,

og deres efterkommere{T: Ordret: >>sæd<<.} skal bestå for dit ansigt.



