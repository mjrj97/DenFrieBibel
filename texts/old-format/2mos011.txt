!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Litterært tjek: Trine Tøndering>!!
!!<Dato for denne version: 22.04.2020>!!
===Anden Mosebog, kapitel 11===

==Tiende plage annonceres: Drabet på de førstefødte== 
v1 Men JHVH sagde til Moses: >>Endnu én plage vil jeg bringe over Farao og over Egypten. Derefter vil han lade jer gå herfra. Når han lader jer gå, vil han helt afgjort drive{T: Den hebraiske tekst har verbet *grš* (>>drive<<) to gange: Først som infinitiv og derefter som yiqtol. Det er en almindelig måde i hebraisk til forstærkelse af verbet.}  jer fuldstændig{T: Meningen med grundtekstens *kālāʰ* er omdiskuteret. Grundbetydningen er: >>ødelæggelse<<, men her må det – som eneste sted i GT – nok opfattes som adverbium. Det kan da eventuelt oversættes: >>ligefrem<<. Mere oplagt er det dog enten at det oversættes: >>(Når han lader jer gå,) vil det være komplet<<, eller som i denne oversættelse knyttet til det følgende: >>fuldstændig<<.} ud herfra!
v2 Sig så nu til folket{T: Ordret: >>Sig så nu i folkets ører<<.} at de skal bede – en mand af sin nabo og en kvinde af sin naboerske – om ting{T: Det hebraiske ord *kᵊlî* kan dække over smykker, skåle, redskaber m.m.} af sølv og ting af guld.<< 
v3 JHVH gav folket gunst i egypternes øjne; og manden Moses var meget mægtig i Egyptens land i Faraos tjeneres øjne og i folkets øjne.
v4 Så sagde Moses: >>Således har JHVH sagt: >Ved midnat går jeg ud midt i Egypten. 
v5 Og alle førstefødte i Egyptens land skal dø, fra den førstefødte hos Farao som sidder på sin trone{T: Ordret: >>fra Faraos førstefødte, han som sidder på sin trone.<<} til den førstefødte hos trælkvinden som er bag kværnen, og alt førstefødt af kvæget. 
v6 Der skal blive et stort skrig i hele Egyptens land, hvis lige ikke har været, og hvis lige ikke skal være igen. 
v7 Men ikke en hund skal gø{T: Ordret: >>ikke en hund skal true/gøre fortræd med sin tunge.<<} ad alle Israels børn, hverken ad menneske eller kvæg, for at I skal vide at JHVH gør skel mellem egypterne og Israel.< 
v8 Da skal alle disse dine tjenere komme ned til mig og kaste sig ned for mig og sige: >Gå ud, du og hele det folk som er i følge med dig.< Derefter vil jeg gå ud.<< Så han gik ud fra Farao med glødende vrede. 
v9 JHVH sagde til Moses: >>Farao vil ikke høre på jer for at mine undere skal blive mange i Egyptens land.<<
v10 Moses og Aron gjorde alle disse undere foran Farao; men JHVH forhærdede Faraos hjerte så han lod ikke Israels børn gå ud af sit land.

