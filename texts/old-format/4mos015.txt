!!<Modenhed: Delvis færdig>!!
!!<Oversættelse: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 11.05.2017>!!

===Fjerde Mosebog, kapitel 15===

==JHVH giver love om afgrødeoffer og drikoffer som skal føjes til ethvert offer.==

v1 JHVH talte til Moses:
v2 >>Tal til israelitterne og sig til dem: >Når I kommer til det land I skal bo i, det som jeg vil give jer,
v3 og I vil ofre til JHVH et ildoffer,{T: Således ordret på hebraisk. I mange nyere oversættelse udelades det eller oversættes med >>offer<< eller >>offergave<<; det er formodentlig en samlet betegnelse for alle ofre som brændes på alteret.} hvad enten det er et brændoffer eller et slagtoffer, for at indfri et særligt løfte eller som et frivilligt offer eller på jeres særlige højtider for at berede en liflig duft for JHVH af hornkvæg og får og geder,
v4 da skal den som ofrer det til JHVH, også ofre et afgrødeoffer af en tiendedel efa{T: Rummmålet angives ikke i teksten, men det er almindeligt at opfatte det som en tiendedel af en efa, der regnes enten som 22 liter eller 36 liter.} mel blandet med en fjerdedel af en hin olie, 
v5 og som drikoffer skal du ofre en fjerdedel af en hin vin sammen med brændofferet eller slagtofferet for hvert lam.
v6 Er det til en vædder, skal du give afgrødeoffer af to tiendedele mel blandet med en tredjedel af en hin olie,
v7 og en tredjedel af en hin vin skal du ofre som drikoffer til en liflig duft for JHVH.
v8 Når du vil give en tyrekalv til brændoffer eller slagtoffer for at indfri et særligt løfte eller som et måltidsoffer for JHVH,
v9 da skal man sammen med tyrekalven ofre tre tiendedele mel blandet med en halv hin olie som afgrødeoffer.
v10 Og du skal ofre vin til drikoffer, en halv hin. Det er et ildoffer, en liflig duft for JHVH.
v11 På denne måde skal det gøres for hver okse eller vædder eller lam eller kid;
v12 efter det antal I ofrer,{T: Ordret: gør.} skal I gøre således med hver enkelt i forhold til deres antal.
v13 Enhver indfødt israelit skal gøre disse ting på denne måde for at ofre et ildoffer, en liflig duft for JHVH.
v14 Hvis en fremmed opholder sig midlertidigt hos jer eller bor permanent iblandt jer hos jeres efterkommere, og han vil give et ildoffer, en liflig duft for JHVH, skal han gøre ligesom I skal gøre.
v15 I forsamlingen skal der være samme forordning for jer og for den fremmede som opholder sig hos jer, det er en evig forordning blandt jeres efterkommere: Som det er for jer, sådan skal det være for den fremmede for JHVHs ansigt.
v16 Samme lov og ret skal gælde for jer og for den fremmede som opholder sig hos jer.<<<

==Lov om førstegrødeoffer.==

v17 JHVH talte til Moses:
v18 >>Tal til israelitterne og sig til dem: >Når I kommer ind i det land jeg vil føre jer til, 
v19 og når I spiser af landets brød, skal I bringe en offergave til JHVH.
v20 Det første af jeres dej, nemlig en kage, skal I bringe som gave, ligesom gaven fra tærskepladsen, sådan skal I bringe den.
v21 Af det første af jeres dej skal I give JHVH en gave blandt jeres efterkommere.

==Lov om syndoffer for uforvarende synder, for hele forsamlingen eller for en enkelt person, men ikke for bevidste synder.==

v22 Når I uforvarende synder og ikke holder alle de bud som JHVH har talt til Moses,
v23 alt det som JHVH har påbudt jer ved Moses, fra den dag af da JHVH befalede det og derefter blandt jeres efterkommere,
v24 hvis noget er skjult for forsamlingens øjne og gjort af vanvare, da skal hele forsamlingen give en tyrekalv som brændoffer, til en liflig duft for JHVH, med afgrødeoffer og drikoffer til ifølge retspraksis, og en gedebuk som syndoffer.
v25 Så skal præsten skaffe soning for hele israelitternes forsamling, og det vil blive dem tilgivet, for det var af vanvare, og de skal føre deres offer frem som et ildoffer for JHVH, og deres syndoffer for JHVHs ansigt for den synd de har gjort af vanvare,
v26 og det bliver tilgivet hele Israels børns forsamling og den fremmede som opholder sig blandt dem, fordi det er sket for hele folket af vanvare.
v27 Men når en enkelt synder af vanvare, skal han ofre en årgammel ged som syndoffer.
v28 Og præsten skal skaffe soning for JHVHs ansigt for ham som har begået en uforvarende synd. Han skal skaffe ham soning, så det bliver ham tilgivet.
v29 For den indfødte blandt israelitterne og for den fremmede som opholder sig iblandt dem, hos jer skal der gælde samme lov for den som gør noget af vanvare.
v30 Men den som gør noget med hævet hånd,{T: Dette udtryk oversættes forskelligt: >>i trodsighed<< (GT1871) eller >>med forsæt<< (GT1931) eller >>med vilje<< (DO92). Det må dække en betydning som står i kontrast til synd begået ved en fejl, altså uoverlagt.} det være sig en indfødt israelit eller en fremmed, han har hånet JHVH, og du skal fjerne den person{T: Ordret: sjæl.} fra at være iblandt hans folk,{T: På hebraisk står der helt ordret: >>du skal visselig bortskære den sjæl fra midten af dens folk<<. Teksten nævner ikke dødsstraf eksplicit, og det er derfor mest rimeligt at forestille sig at det handler om en ekskommunikation for utilgivelig synd. Om det alene gælder udelukkelse fra deltagelse i gudstjenesten eller der også er tale om bortvisning fra teltlejren, står ikke klart, det er ikke usandsynligt.}
v31 for han har foragtet JHVHs ord og brudt hans bud. Denne person skal du fjerne; han har skyld.<<

==En mand der bevidst har overtrådt sabbatsbuddet, stenes.==

v32 Mens israelitterne var i ørkenen fandt de en mand som samlede brænde på en sabbat.
v33 De som fandt ham i færd med at samle brænde, førte ham frem for Moses og Aron og hele forsamlingen.
v34 De satte ham i forvaring, for det var ikke afklaret hvad der skulle ske med ham.
v35 JHVH sagde til Moses: >>Den mand skal så sandelig dø. Hele forsamlingen skal stene ham uden for lejren.<<
v36 Da førte hele forsamlingen ham ud uden for lejren, og de stenede ham, og han døde sådan som JHVH havde befalet Moses.

==Israels børn skal lave kvaster på deres kapper for derved at huske på Guds bud.==

v37 JHVH talte til Moses:
v38 >>Tal til israelitterne og sig at de skal lave kvaster{T: Den moderne betegnelse blandt jøder er >>skuesnor<<} på kanterne af deres tøj blandt deres efterkommere, og de skal sætte en blå uldsnor på hver kvast.
v39 I skal have kvasten, så I kan se den og huske på alle JHVHs bud og holde dem, og I skal ikke forsøge jer med noget efter jeres eget hjerte og efter jeres øjne som I kan være utro med.
v40 Det skal I huske på og holde alle mine bud, og I skal være hellige for jeres Gud.
v41 Jeg er JHVH jeres Gud som har ført jer ud af Egyptens land for at være jeres Gud. Jeg er JHVH jeres Gud.
