!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 05.07.2018>!!

===Salme 59===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.} Al-tashket.{T: Formodentlig en melodiangivelse, betydningen er ukendt. Ordret: >>fordærv ikke/ødelæg ikke<<. Det kan være begyndelsesordene i en – nu ukendt - salme.}

Af David. Miktam.{T: Betydningen ukendt, evt. >>klenodie, gyldent smykke<< (af *ketem*: >>guld<<), eller >>uudslettelig<< af *kātam*: >>indpræge (på en stele)<<. I så fald skal denne og de øvrige salmer med denne overskrift (Sl 16; 56-58; 60) fastholde en alvorlig situation i folkets erindring.}

Dengang Saul sendte folk, og de overvågede huset for at dræbe ham.

==Bøn om frelse fra fjender==
v2 Red mig fra mine fjender, min Gud!

Beskyt mig mod dem som rejser sig imod mig.

v3 Red mig fra dem som begår synd,

og frels mig fra mordere!{T: Ordret: >>blodets mænd<<.}

v4 For se, de har lagt baghold for min sjæl,{T: I betydningen >>mig<< eller evt. >>mit liv<<.}

stærke angriber mig,

uden min overtrædelse og uden min synd, JHVHv!

v5 Uden at der foreligger skyld, stormer de frem og stiller sig op.

Vågn op for at møde mig og se!

v6 Ja, du, JHVHv Gud, Sebaot,{E: Oversættes normalt >>hærskarer<< i sammensætningen >>Hærskarers Herre<<. Men her står det markeret som selvstændigt navn for Gud.} Israels Gud,

vågn op for at hjemsøge alle folkeslagene!{T: Kan også oversættes: >>hedningerne<<.}

Vis ingen nåde mod alle de troløse udøvere af synd! Sela{N: Sela}

v7 De kommer tilbage om aftenen,

de hyler som hunde

og gennemstrejfer byen.

v8 Se, de fråder i deres mund,

der er sværd på deres læber,

for hvem skulle høre det?{T: Ordret blot: >>for hvem hører<<. Det er enten ment som citat i modstandernes mund, eller som: >>hvem kan holde ud at høre på det?<<.}

==Tillidserklæring til Gud==
v9 Men du, Herre! du ler ad dem, du spotter alle folkeslag.{T: Kan også oversættes: >>hedninger<<, men det er næppe der, vægten ligger her.}

v10 Hvad hans styrke angår,{T: Ordret blot: >>hans styrke<<. Enten må der være tænkt på fjenden, og man må da underforstå >>over for<< eller >>angående<< eller lign., eller også må man rette (det er det almindeligste valg) *ʕuzzô* (>>hans styrke<<) til *ʕuzzî*: >>min styrke<< som tiltale til Gud: >>Min styrke, jeg vil …<<.} vil jeg give agt på dig,

for Gud er min fæstning.

v11 Min{T: Konsonantteksten ordret: >>Min Gud skal komme mig i møde (med) sin nåde<<. Men med støtte bl.a. i masoreternes vokalisering, Septuaginta og sammenhængen retter man ofte til: >>min nådes Gud …<<.} nådes Gud skal komme mig i møde,

Gud skal lade mig se med fryd på mine fjender.

v12 Dræb dem ikke, for at mit folk ikke skal glemme det,

gør dem hjemløse{T: Ordret: >>lad dem flakke om<<.} med din styrke, og styrt dem ned,

Herre, vort skjold.

v13 Deres læbers ord er deres munds synd,{T: Undertiden foreslås det at underforstå et >>for<<, så oversættelsen skal lyde: >>For deres munds synd, deres læbers ord, skal de fanges i deres hovmod<<.}

og de skal fanges i deres hovmod

og på grund af den forbandelse og løgn som de udsiger.

v14 Udryd dem i vrede, udryd dem, så de ikke er mere;

og de skal vide at Gud hersker i Jakob,

indtil jordens ender.{T: Denne linje er formodentlig nærmere bestemmelse til >>de skal vide<<.} Sela

v15 De kommer tilbage om aftenen,

de hyler som hunde

og gennemstrejfer byen.

v16 De vil strejfe om efter føde,

hvis de ikke bliver mætte, bliver de natten over.{T: På grundlag af Septuaginta foreslår mange en mindre ændring i vokaliseringen: *yālînû* (>>bliver de natten over<<) til *yāllînû*: >>knurrer de<<.}

==Ny tillidserklæring til Gud==
v17 Men jeg vil synge om din styrke,

jeg vil jublende om morgenen prise din nåde.

For du er blevet en fæstning for mig

og en tilflugt på min trængsels dag.

v18 Min styrke, dig vil jeg lovsynge,

for Gud er min fæstning,

min nådes Gud.{T: Se note til v. 11.}


