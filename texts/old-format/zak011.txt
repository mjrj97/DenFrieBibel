!!<Modenhed: Færdig>!!
!!<Oversættelse: Christian Højgaard>!!
!!<Litterært tjek: Trine Tøndering>!!
!!<Dato for denne version: 06.06.2018>!!

===Zakarias' Bog, kapitel 11===

==Det frodige Libanon og Jordan skal lægges øde==

v1 Åbn dine døre, Libanon!

Lad ild fortære dine cedertræer.

v2 Hyl, cypres!

For cedertræet er faldet;

disse herlige træer{T: >>træer<< er underforstået.} er ødelagte.

Hyl, Bashans egetræer!

For den tykke skov er fældet.

v3 Hyrdernes hyl lyder,

for deres herlighed er ødelagt.

De unge løvers brøl lyder,

for Jordans stolthed er ødelagt.

==Lignelsen om hyrden der forkastes af fårene==

v4 Således sagde JHVH, min Gud: >>Vogt slagtefårene! v5 De som køber dem, dræber dem og bliver ikke straffet, mens de som sælger dem, siger: >Velsignet være JHVH, at jeg bliver rig!< Og ingen af deres hyrder føler medlidenhed med dem. v6 For jeg vil ikke længere føle medlidenhed med landets{T: Eller >>verdens<<.} indbyggere, siger JHVH. Se, jeg vil lade menneskene falde i hænderne på hinanden og på deres konge, så de ødelægger landet. Jeg vil ikke redde dem.<<

 v7 Jeg vogtede slagtefårene, heriblandt de elendige blandt fårene,{E: Kan også oversættes til >>Jeg vogtede slagtefårene for handelsfolkene<< ved at slå de to hebraiske ord *lāxēn ʕᵃniyyê* sammen. Det samme gælder i vers 11.} og jeg tog to stave. Den ene kaldte jeg >>Skønhed<<, og den anden kaldte jeg >>Bånd<<, og jeg vogtede fårene. v8 Jeg fjernede tre af hyrderne på én måned, men jeg blev utålmodig med dem, og de afskyede mig. v9 Jeg sagde: >>Jeg vil ikke vogte jer. Det som dør, må dø; det som omkommer, må omkomme; de som bliver til overs må æde hinandens kød.<< v10 Og jeg tog min stav, Skønheden, og brækkede den for at gøre den pagt ugyldig, som jeg havde indstiftet med alle folkeslag. v11 Den blev gjort ugyldig den dag. Således forstod de elendige blandt fårene, som holdt sig til mig, at det var JHVHs ord. v12 Og jeg sagde til dem: >>Hvis det passer jer,{T: Ordret >>Hvis det er godt i jeres øjne<<.} så giv mig min løn, men hvis ikke, så lad være.<< Og de afvejede min løn, tredive stykker sølv. v13 JHVH sagde til mig: >>Kast dem hen til pottemageren{T: Eller >>metalstøberen<<, for det kan også forstås som en håndværker, der kan arbejde i metal.}, den herlige pris, som jeg blev vurderet af dem til at have.<< Og jeg tog de tredive stykker sølv og kastede dem hen i JHVHs hus, hen til pottemageren. v14 Og jeg knækkede min anden stav, Bånd, for at ødelægge slægtskabet mellem Juda og Israel.

==Den uduelige hyrde==

v15 JHVH sagde igen til mig: >>Udstyr dig som en uduelig hyrde! v16 For se, jeg lader en hyrde fremstå i landet.

Dem som er tæt på at gå til grunde, vil han ikke se til;

de vildfarne vil han ikke lede efter;

de forkomne vil han ikke læge;

de raske vil han ikke forsørge.

Men kødet fra de fede dyr vil han spise; deres hove vil han sønderrive. v17 Ve den uduelige hyrde, som forlader fårene. Et sværd skal ramme hans arm og hans højre øje. Hans arm skal visne; hans højre øje blive fuldstændigt blindt.<<
