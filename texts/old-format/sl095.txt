!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 95===

==Opfordring til lovsang==
v1 Kom, lad os juble for JHVH,

lad os tiljuble vor frelses klippe!

v2 Lad os komme frem for hans ansigt med tak,

lad os tiljuble ham med sang!

v3 For JHVH er en stor Gud,

ja, en stor konge over alle guder,

v4 i hvis hånd jordens dybder er,

og bjergenes tinder er hans.

v5 Havet er hans, og han har skabt det,

og det tørre land har hans hænder dannet.

v6 Kom, lad os kaste os ned og knæle,

lad os falde på knæ for JHVHs, vor skabers, ansigt!

v7 For han er vor Gud,

og vi er det folk, han vogter,{T: Ordret: >>lader gå på græs<<.}

de får, hans hånd tager sig af.{T: Ordret: >>hans hånds får<<.}

==Formaning til lydhørhed==
Ville I dog i dag lytte til hans røst!

v8 Forhærd ikke jeres hjerte som ved Meriba,

som den dag ved Massa i ørkenen,

v9 hvor{T: Kan også oversættes: >>da<<.} jeres fædre udfordrede mig,

de satte mig på prøve,{T: Verbet brugtes egentlig om at prøve eller lutre metal. I GT bruges det dog især om Gud der prøver mennesker.}  skønt de havde set min gerning.

v10 I fyrre år væmmedes jeg ved denne slægt,{E: Ordret blot: >>ved en slægt<<. Meningen kan være: >>ved en sådan slægt<<. Men man følger som regel Septuaginta og tilføjer: *hahûʔ*: >>denne<< (og vokaliserer *bᵊdôr* (>>ved en slægt<<) med bestemt artikel: *baddôr*), som er nødvendig i forbindelse med *hahûʔ*.}

og jeg sagde: >>De er et folk med vildfaret hjerte,

og de har ikke erkendt mine veje.<<

v11 Så svor jeg i min vrede: >>De skal aldrig komme ind til min hvile!<<



