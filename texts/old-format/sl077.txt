!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 77===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.} Efter Jedutun. {E: Jedutun var efter Davids bestemmelse sammen med Asaf og Heman overhoved for og stamfader til tempelsangerne (1 Krøn 25,1-3; 2 Krøn 5,12; 35,15). Han er formentlig den samme som Etan (1 Krøn 15,19). Overskriften her betyder formodentlig at salmen skal synges af Jedutun og hans tempelsangere}

Salme af Asaf. 

==Klage==
v2 Jeg retter{T: Grundteksten har ikke noget verbum i denne sætning, men det er underforstået med præpositionen *ʔel* (>>(hen/op) til<<.} mit råb til Gud, og jeg vil skrige;

jeg retter mit råb til Gud for at han skal høre på mig!

v3 På min trængsels dag søgte jeg Herren,

min hånd var om natten rakt ud{E: Det sjældne verbum **ngr* betyder i nif’al ellers: >>hældes ud/flyde ud<<. Her er der måske to udtryk der er smeltet sammen: >>at brede hænderne ud<< og >>at tårerne flyder ud<<.} og blev ikke træt,

min sjæl lod sig ikke trøste.

v4 Jeg vil huske på Gud og sukke,

jeg vil tænke efter, og min ånd fortvivler. Sela{N: Sela}

v5 Du holdt mine øjenlåg åbne,

jeg er blevet foruroliget, men jeg taler ikke.

v6 Jeg tænkte over fortids dage,

over længst svundne år.

v7 Jeg vil huske{E: >>Jeg vil huske<< trækkes af mange oversættere og fortolkere tilbage til anden linje i v.6. Samtidig følger mange bl.a. Septuaginta, der i stedet for *nᵊgînātî* (>>mit strengespil<<) har læst *hāgîtî*: >>jeg har grundet/grunder<<.} mit strengespil om natten,

med mit hjerte vil jeg tænke efter, og min ånd skal granske.

v8 Vil da Herren forkaste i al evighed

og ikke vedblive at være nådig?

v9 Er hans nåde{N: nåde} til ende for evigt?

Er hans ord ophørt med at lyde fra slægt til slægt?

v10 Har Gud glemt at være nådig?

Eller har han i vrede lukket af for sin barmhjertighed? Sela

v11 Da sagde jeg: >>Dette er min smerte:

At den Højestes højre hånd har ændret sig<<.

==Meditation og lovsang==
v12 Jeg vil huske{E: Konsonantteksten har forudsat *ʔazkîr* (hif’il): >>jeg vil forkynde/nævne<<, mens vokaliseringen forudsætter: *ʔezkôr* (qal): >>jeg vil huske<<} JHVHs{T: Grundteksten har blot kortformen >>Jah<< for >>Jahve<<, der findes en del steder i poetiske tekster.} gerninger,

for lad mig huske dine undere fra fortids dage.

v13 Og jeg vil grunde over al din handlen,

og jeg vil tale om dine gerninger.

v14 Gud, din vej er i hellighed,

hvilken gud er så stor som Gud?

v15 Du er den Gud som gør undere,

du har vist din styrke blandt folkene.

v16 Du genløste dit folk med din arm,{T: Ordret: >>med en arm<<, men de gamle oversættelser har: >>med din arm<<.}

Jakobs og Josefs børn. Sela

v17 Vandene så dig, Gud,

vandene så dig, de bævede,

ja, de store dyb skælvede.

v18 De tykke skyer øste vand ud,

skymasserne afgav drøn,

ja, dine pile fløj omkring.

v19 Din tordens drøn lød i hvirvelvinden,{E: *baggalgal* ordret: >>med/i vognhjulet/i hvirvelvinden<<. Udtrykket er omdiskuteret. *galgal* betegner noget, der kører rundt. >>Hvirvelvind<< kan evt. forstås som en voldsom storm. Andre retter *baggalgal* til: *kᵊgalgal*: >>som vognhjul<<.}

lynene oplyste verden,

jorden skælvede og rystede.

v20 Din vej gik i havet

og dine stier{E: Konsonantteksten har pluralis, vokaliseringen har singularis.} i de store vande,

men dine fodspor var ikke at se.

v21 Du førte dit folk som hjorden

ved Moses’ og Arons hånd.



