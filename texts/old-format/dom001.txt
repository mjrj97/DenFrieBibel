!!<Modenhed: Færdig>!!
!!<Oversættelse: Trine Tøndering>!!
!!<Eksegetisk bearbejdning: Nicolai Winther-Nielsen, Christian Højgaard>!!
!!<Dato for denne version: 10.03.2016>!!

===Dommerbogen, kapitel 1===


==Juda begynder efter Guds befaling at føre krig mod kana'anæerne==

v1 Efter Josvas død gik israelitterne til JHVH med dette spørgsmål: >>Hvem af os skal være de første
til at drage op i krig mod kana'anæerne?<<

v2 >>Det skal Juda,<< svarede JHVH. >>Se, jeg har givet ham magt over landet.<< 

v3 Da sagde Juda til sin bror Simeon: >>Drag med mig op til det landområde der er tilfaldet mig, så
vil vi kæmpe mod kana'anæerne. Bagefter går jeg med dig til det landområde der er tilfaldet dig.<<
Så gik Simeon med ham.

==Juda overvinder Adonibezek og indtager Jerusalem==

v4 Juda drog op, og JHVH gav kana'anæerne og perizzitterne i deres magt. Ved Bezek slog de 10.000
mand.

v5 I Bezek fandt de Adonibezek og kæmpede mod ham, og de slog kana'anæerne og perizzitterne. v6 Men
Adonibezek flygtede, og de forfulgte ham. De fangede ham og huggede hans tommelfingre og storetæer
af. v7 >>Under mit bord lå 70 konger,<< bekendte Adonibezek. >>Dem havde jeg hugget tommelfingre og
storetæer af, og de levede af smulerne fra mit bord. Nu har Gud gengældt mod mig hvad jeg har gjort
mod dem.<< De førte ham til Jerusalem, hvor han døde.

v8 Judas mænd angreb Jerusalem. De indtog byen, slog indbyggerne ned med sværd og satte ild på byen.

==Juda indtager Hebron og Debir==

v9 Dernæst drog Judas mænd ned for at kæmpe mod de kana'anæere som boede i bjerglandet, i sydlandet
og i lavlandet. v10 Juda drog først hen imod de kana'anæere som boede i Hebron. Hebron hed tidligere
Kirjat-Arba. Der slog de Sheshaj, Akiman og Talmaj.

v11 Derfra drog Juda hen imod Debirs indbyggere. Debir hed tidligere Kirjat-Sefer. v12 Kaleb havde
sagt: >>Den som slår Kirjat-Sefer og indtager den, skal få min datter Aksa til kone.<< v13 Otniel,
der var søn af Kalebs yngre bror Kenaz, indtog byen, og Kaleb gav ham sin datter Aksa til kone. v14
Da hun kom til ham, opfordrede hun ham til at bede hendes far om et bestemt jordstykke. Hun stod af
æslet. >>Hvad vil du?<< spurgte Kaleb hende. v15 >>Giv mig en velsignelse,<< svarede hun, >>for du
har givet mig et stykke jord i sydlandet. Giv mig også nogle kilder.<< Da gav Kaleb hende de øvre og
de nedre kilder.

==Kenitterne bor blandt Judas stamme==

v16 Efterkommerne af den kenit der var Moses' svigerfar, drog sammen med Judas stamme op fra
Palmestaden til Judas ørken, som ligger ved Arad i sydlandet. Der slog de sig ned blandt folket.

==Juda og Simeon indtager flere byer; Kaleb får Hebron==

v17 Juda drog ud med sin bror Simeon, og de slog de kana'anæere som boede i Sefat. De lagde band på
byen, og de kaldte byen Horma. v18 Juda indtog Gaza med opland, Ashkalon med opland og Ekron med
opland. v19 JHVH var med Juda, så de fordrev dem der boede i højlandet, men de formåede ikke at
fordrive indbyggerne i dalene, for de havde jernvogne. v20 De gav Hebron til Kaleb, sådan som Moses
havde sagt, og han fordrev Anaks tre sønner derfra.



==Benjamin og Efraim følger ikke JHVHs befaling og fordriver ikke alle kana'anæerne{E: Afsnittet
1,22-36 handler om stammerne i det senere Nordrige, og det nye afsnit om Josefs hus begynder med
samme udtryk som vers 4.}==

v21 Benjamins stamme fordrev ikke jebusitterne, som boede i Jerusalem, og lige siden har
jebusitterne boet sammen med Benjamins stamme i Jerusalem.

v22 Også Josefs hus drog op imod Betel, og JHVH var med dem. 

v23 Josefs hus sendte spejdere til Betel. Byen hed tidligere Luz. v24 Vagtposterne så en mand som
gik ud af byen. >>Gode mand,<<{E: *harʔēnû nāˀ* >>vis os, venligst<< eller >>du må endelig vise os<<
blev i 1871 oversat med *kære.*} sagde de til ham, >>vis os hvordan vi kan komme ind i byen, så kan
du regne med vores barmhjertighed{N: nåde}.<< v25 Da manden havde vist dem hvordan de kunne komme ind i byen, slog de byens
indbyggerne ned med sværd. Manden og hele hans familie lod de slippe. v26 Han drog til hittitternes
land. Dér byggede han en by som han gav navnet Luz. Det hedder byen den dag i dag.

v27 Manasse fordrev ikke indbyggerne i Bet-Shan og dens tilhørende landsbyer, heller ikke dem i
Ta'anak og dens tilhørende landsbyer. De fordrev heller ikke indbyggerne i Dor og dens tilhørende
landsbyer eller i Jibleam og dens tilhørende landsbyer eller i Megiddo og dens tilhørende landsbyer.
Det lykkedes kana'anæerne at blive boende i det landområde.{E: *wayyôʔel* betyder at >>være fast
besluttet på at<<, men oversættes ofte med >>det lykkedes Kana'anæerne at blive boende<< (GT1931).}
v28 Da Israel var blevet stærkt, blev kana'anæerne sat til at udføre trællearbejde.{T: Ordet *mas*
oversættes ofte med >>hoveriarbejde<<. Her er valgt >>trællearbejde<< som er af mildere karakter end
>>slavearbejde<<.} Men Israel fordrev dem ikke helt.

v29 Efraim fordrev ikke kana'anæerne som boede i Gezer. Kana'anæerne blev boende midt iblandt dem i
Gezer. v30 Zebulon fordrev ikke indbyggerne i Kitron og Nahalol, men kana'anæerne boede midt iblandt
dem som trælle.

v31 Asher fordrev ikke indbyggerne i Akko eller indbyggerne i Sidon, Aklab, Akzib, Helba, Afik og
Rehob. v32 Asheritterne boede blandt kana'anæerne, landets indbyggere, for de fordrev dem ikke.

v33 Naftali fordrev ikke indbyggerne i Bet-Shemesh og i Bet-Anat, men bosatte sig midt iblandt de
kana'anæere som boede i landet. Men indbyggerne i Bet-Shemesh og Bet-Anat satte de til at udføre
trællearbejde.

v34 Amoritterne trængte Dans stamme op i bjerglandet, for de lod dem ikke komme ned i dalene. v35
Det lykkedes amoritterne at blive boende i Har-Heres, i Ajjalon og i Sha'albim. Dog var Josefs hus
dem for stærkt, og de blev sat til at udføre trællearbejde. v36 Amoritternes område gik fra
Akrabbim-passet, fra Sela og opefter.
