!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 90===

==Overskrift==
v1 Bøn af Moses, Guds mand.

==Guds evighed og menneskets forgængelighed==
Herre, du har været bolig for os

i slægt efter slægt.

v2 Før bjergene fødtes,

før du frembragte{E: I stedet for: *wattᵊḥôlēl* (>>du frembragte<<) har bl.a. Septuaginta læst passivform, 3. person: *wattᵊḥôl-l*: >>(før jorden og verden) blev frembragt<<} jorden og verden,

fra evighed til evighed er du Gud.

v3 Du lader mennesket{T: Det ord der er brugt (*ʔᵉnôš*), bruges når der tales om mennesket som et svagt, skrøbeligt væsen.} vende tilbage til støv,

du siger: >>Vend tilbage, I menneskebørn!<<

v4 For tusind år er i dine øjne

som dagen i går, når den går forbi,{E: Mange retter: *yaʕᵃvōr* (>>den går forbi<<) til: *ʕāvar*: >>den er forbi<<. Meningen med den overleverede tekst kan være: >>som dagen i går, når den passerer forbi i tankerne<<. Det sker i et glimt.}

og som en nattevagt.

v5 Du skyllede dem bort, de bliver som en søvn,

om morgenen er de som græs der skyder friske skud.{E: Oversættelsen er omdiskuteret. Verbet: *ḥlf* betegner i qal oftest at noget forgår (>>om morgenen er de som græs der forgår<<), men her og i næste vers forudsætter man som regel betydningen: >>gro/sætte friske skud<<, der ellers især er knyttet til hif’il.}

v6 Om morgenen blomstrer det og sætter friske skud,

om aftenen visner det og tørrer ind.

==Menneskets syndighed og Guds vrede==
v7 Jo, vi er fortæret af din vrede,

og vi er forfærdet ved din harme.

v8 Du har stillet vore synder for dine øjne,

vor skjulte synd for dit ansigts lys.

v9 For alle vore dage er svundet bort i din vrede,

vi har henlevet vore år som et suk.

v10 Vore leveår{T: Ordret: >>vore års dage<<.}, i dem er der halvfjerds år,

og hvis der er stærk livskraft, firs år,

og deres stolthed er møje og besvær,

for det er hastigt forbi, så flyver vi bort.

v11 Hvem kender styrken i din vrede

og ud fra frygten for dig din harme?{E: Sætningen er omdiskuteret. Ordret blot: >>og som din frygt din harme<< eller: >>og i overensstemmelse med din frygt din harme <<. Med >>din frygt<< er der ment: >>frygten for dig<<.}

v12 Lær os at tælle vore dage sådan,

at vi får visdom i hjertet. 

==Bøn om nåde==
v13 Vend om, JHVHv, hvor længe?

Og hav medlidenhed med dine tjenere.

v14 Mæt os om morgenen med din nåde,

så vil vi juble og glæde os alle vore dage.

v15 Glæd os lige så mange dage som du har ydmyget os,

de år som vi har set ulykke.

v16 Lad din gerning blive synlig for dine tjenere

og din herlighed over deres børn.

v17 Og Herren, vor Guds godhed være over os,

og styrk vore hænders gerning for os,

ja, styrk vore hænders gerning!

