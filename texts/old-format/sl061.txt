!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 61===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.} Med strengespil.

Af David. 

==Klage og tillidsfuld bøn==
v2 Hør min klage,{E: Det er omdiskuteret om *rinnāʰ* her betegner jubelråb eller klageråb.} Gud!

Lyt opmærksomt til min bøn!

v3 Fra jordens{E: Kan også oversættes: >>fra landets yderste grænse<<. Her måske mere udtryk for Davids afmagt end for hans opholdssted.} ende

råber jeg til dig

når mit hjerte bliver svagt.

Du skal føre mig op på en klippe som er for høj for mig.{T: Andre oversætter: >>som er højere end mig<<.}


v4 For du har været min tilflugt,

et fæstningstårn mod fjenden.

v5 Jeg vil nyde gæstevenskab{E: Den der blev modtaget som >>gæst<< hos orientaleren, fik tilsagt venskab og beskyttelse. Gæsten kunne vide sig helt under værtens beskyttelse og omsorg.} i dit telt i al evighed,

jeg vil søge tilflugt under dine vingers skjul. Sela{N: Sela}

v6 For du, Gud, har hørt mine løfter,

du har givet mig arveret med dem som frygter dit navn.{T: Ordret: >>du har givet deres arveret, som frygter dit navn<<. Præciseringen >>mig<< må underforstås. Sætningen er dog også omdiskuteret på grund af ordet *yᵊruššat* (>>arveret/ejendom<<) der er i genitivforbindelse med eftersætningen. Ofte foreslås en rettelse: *ˀᵃrešet*: >>begær/bøn/ønske<<: >>Du opfylder deres ønske, som frygter dit navn<<.}

==Bøn for kongen==
v7 Du føjer{T: Ofte foreslås det at opfatte yiqtol her som jussiv: >>Føj dage …<<.} dage til kongens dage,

hans år skal være som mange slægtled!{T: Ordret: >>som slægt og slægt<<.}

v8 Han skal trone evigt for Guds ansigt,

fastsæt at nåde{N: nåde} og trofasthed{T: Grundtekstens *ʔemet* har ikke nogen nøjagtig ækvivalent på dansk. Ofte skal det oversættes >>sandhed<<. Det betegner det der står urokkeligt fast, og er et vigtigt ord i pagtssproget, hvor det måske ofte bedst oversættes: >>trofasthed<<.} skal beskytte ham!

==Løfte om lovsang==
v9 Så vil jeg lovsynge dit navn til evig tid,

indfri mine løfter dag for dag.



