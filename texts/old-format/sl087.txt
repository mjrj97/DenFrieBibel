!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 87===

==Overskrift==
v1 Af Koras sønner. En salme. En sang.

==Lovprisning af Zion==
Hans grundlagte by er på hellige bjerge.{E: Ordret: >>Hans grundlæggelse på hellige bjerge<<. Der er flere rettelsesforslag (som dog næppe er nødvendige), enklest dog at rette: *yᵊsûdātô* (>>hans grundlæggelse<<) til: *yāsôd ʕîrô*: >>han har grundlagt sin by<<.}

v2 JHVH elsker Zions porte

frem for alle Jakobs boliger.

v3 Herlige ting er sagt om{E: Præpositionen *bᵊ* kan betyde både >>om<< og >>i<<, og begge betydninger giver mening her. Men betydningen >>om<< er den almindeligste i forbindelse med verbet *dbr* (>>sige<<.} dig,

du Guds by! Sela{N: Sela}

==Zion – et bedehus for alle folk==
v4 Jeg vil nævne Rahab{T: Dermed menes Egypten. Sl 89,10-11; Es 30,7; 51,9-10.} og Babylon blandt dem som kender mig,

og også{T: Ordret: >>se<<.} Filistæa og Tyrus samt Kush:{T: Det er Nubien, tidligere ofte oversat Etiopien.}

>>Denne,{T: Det er hvert af de nævnte folk.} han er født dér.<<

v5 Men om Zion skal der siges: >>Hver og en{T: Ordret: >>mand og mand<<} er født i hende,{T: Det er henvisning til >>Zion<<.}

og han, den Højeste, skal befæste hende.<<

v6 JHVH skal tælle, når han skriver folkene op:

>>Denne er født dér.<< Sela

v7 Og dansende synger de:{E: Ordret blot: >>Og syngende som dansende<<. Meningen er enten, at de danser mens de synger, eller at de synger med samme glæde og jubel som dansende udstråler, eller at både syngende og dansende udtrykker det der ligger i den følgende sætning.}

>>Alle mine kilder er i dig.<<


