!!<Modenhed: Færdig>!!
!!<Oversættelse: Svend Erik Petersen>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Trine Tøndering>!!
!!<Dato for denne version: 13.04.2023>!!
===Esajas, kapitel 23===

==Ord mod Tyrus og Sidon==
v1 Udsagn om Tyrus. 

I skal jamre, Tarshish-skibe! 

For den er ødelagt, intet hus, ingen indgang; fra kittæernes land blev det meddelt dem.

v2 I skal tie af skræk,{E: Med støtte i et ugaritisk ord der stort set er enslydende med *dōmmû*, og ud fra forventning om en parallel til >>jamre<< i vers 2, oversætter mange: >>klag<<.} I kystbeboere, 

Sidons handelsfolk, 

der rejser over havet, fyldte dig op!

v3 Og på store vande blev Shihors sæd, Nilens høst, dens indtjening, 

og den var folkeslags{T: Kan også oversættes: >>hedningernes<<.} erhvervelse.

v4 Skam dig, Sidon! 

For havet har talt, 

havets fæstning har sagt:
 
>>Jeg har ikke haft fødselsveer og har ikke født 

og ikke opfostret unge mænd 

og ikke opdraget unge piger.<<

v5 Så snart rygtet når Egypten, 

skal de skælve ved rygtet om Tyrus.

v6 Rejs over til Tarshish, 

I skal jamre, kystbeboere!

v7 Er dette jeres jublende by, 

hvis oprindelse er fra ældgammel tid, 

den, hvis fødder bærer den 

langt bort for at bo som fremmed?

v8 Hvem har planlagt dette mod Tyrus, 

der uddeler kroner, 

hvis handelsfolk er ledere, 

hvis købmænd er jordens fornemme?

v9 Hærskarers HERRE{N: Hærskarers} har planlagt det 

for at vanhellige enhver pragts stolthed, 

for at vanære jordens fornemme.

***

v10 Flyd ud over{E: I stedet for: *ʕivrî* (>>flyd ud over<<) foreslås det undertiden med støtte i Septuaginta at rette til: *ʕivdî*: >>dyrk<<. Det har dog ingen støtte i hebraiske håndskrifter.} dit land som Nilen, 

du datter af Tarshish! 

Der ikke længere noget bælte.{T: Det er noget der binder.}

v11 Han rakte sin hånd ud over havet,
 
han fik kongeriger til at ryste; 

JHVH befalede om Kana’an 

at ødelægge dens fæstninger.

v12 Og han sagde: >>Du skal ikke længere juble, 

du mishandlede jomfru, Sidons datter! 

Rejs dig, drag over til kittæerne; 

heller ikke dér skal du have ro.<<

v13 Se, kaldæernes land - det er folket, som ikke var til, Assur har oprettet det til skibsfart{E: Oversættelsen er usikker. Ordet *ṣî*(som her er pluralis) forekommer kun ganske få gange i GT og oversættes nogle steder: >>skib<<, andre steder med >>ørkenbeboere<< eller: >>ørkendyr<<. Her er alle betydninger mulige.} – de har rejst belejringstårne, revet dets paladser ned, gjort det til en ruin.
v14 I skal jamre, Tharshish-skibe, for jeres fæstning er ødelagt!

v15 Og det skal ske på den dag, da skal Tyrus blive glemt i 70 år, svarende til en konges dage; når de 70 år er slut, skal det gå Tyrus som i skøgesangen:

v16 >>Tag en citer, 

gå omkring i byen, 

du glemte skøge! 

Spil smukt, 

syng meget, 

så du må blive husket!<<

v17 Og det skal ske, efter at 70 år er gået, da skal JHVH tage sig af Tyrus, så hun igen får sin skøgeløn, og hun skal hore med alle verdens kongeriger på jordens overflade.
v18 Men hendes fortjeneste og hendes skøgeløn skal være helliget JHVH, den skal ikke spares op og ikke opbevares; men de der bor for JHVHs ansigt, skal have det hun har erhvervet, så de kan spise sig mætte og få en prægtig klædning.

