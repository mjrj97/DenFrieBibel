!!<Modenhed: Delvis færdig>!!
!!<Oversættelse: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 18.07.2017>!!
===Fjerde Mosebog, kapitel 26===

==Moses og Eleazar skal atter mønstre folket.==

v1 Efter plagen talte JHVH til Moses og til Eleazar, præsten Arons søn:
v2 >>Hold mandtal over hele israelitternes forsamling, alle der er tyve år og derover, efter deres fædrenehus. Tæl alle dem i Israel som kan drage i krig.<<
v3 Moses og præsten Eleazar sagde til dem på Moabs slette ved Jordan over for Jeriko:
v4 >>Tæl dem der er tyve år gamle og derover, sådan som JHVH har befalet Moses og israelitterne, dem som var draget ud af Egypten.<<

==Hver stamme mønstres for sig, og summen opregnes.==

v5 Ruben var Israels førstefødte. Rubens efterkommere var: Enok, enokitternes slægt, af Pallu, palluitternes slægt,
v6 af Hesron, hesronitternes slægt, af Karmi, karmitternes slægt.
v7 Dette er rubenitternes slægter, og de mønstrede af dem var 43.730.
v8 Blandt Pallus børn var Eliab.
v9 Eliabs børn var Nemuel, Datan og Abiram. Det var den Datan og Abiram, der var blandt de udnævnte af forsamlingen, og som havde skændtes med Moses og Aron sammen med Kora da de skændtes med JHVH.
v10 Jorden åbnede sit gab og opslugte dem og Kora, og hele flokken døde da ilden fortærede 250 mænd, og de blev til et tegn.
v11 Men Koras sønner døde ikke.
v12 Simeons efterkommere efter deres slægter var: Af Nemuel, nemuelitternes slægt, af Jamin, jaminitternes slægt, af Jakin, jankinitternes slægt,
v13 af Zera, zeraitternes slægt, af Saul, saulitternes slægt.
v14 Dette er simeonitternes slægter, 22.200.
v15 Gads efterkommere efter deres slægter var: Af Sefon, sefonitternes slægt, af Haggi, haggitternes slægt, af Shuni shunitternes slægt;
v16 af Ozni, oznitternes slægt, af Eri eritternes slægt;
v17 af Arod, aroditternes slægt; af Ar’eli, ar’elitternes slægt.
v18 Dette er gaditternes slægter, de mønstrede af dem var 40.500.
v19 Judas børn var Er og Onan, og Er og Onan døde i Kana’an.
v20 Judas øvrige efterkommere efter deres slægter var: Af Shela, shelanitternes slægt, af Peres, peresitternes slægt, af Zera, zeraitternes slægt.
v21 Peres efterkommere var: Af Hesron, hesonitternes slægt, af Hamul, hamulitternes slægt.
v22 Dette er Judas slægter, de mønstrede af dem var 76.500.
v23 Issakars efterkommere efter deres slægter var: Af Tola, tolaitternes slægt, af Puvva, punitternes slægt;
v24 af Jashub, jashubitternes slægt, af Shimron, shimronitternes slægt.
v25 Dette er Issakars slægter, de mønstrede af dem var 64.300.
v26 Zebulons efterkommere efter deres slægter var: Af Sered, sereditternes slægt, af Elon, elonitternes slægt, af Jakle’el, jakle’elitternes slægt.
v27 Dette er zebulonitternes slægter, de mønstrede af dem var 60.500.
v28 Josefs børn efter deres slægter var Manasse og Efraim.
v29 Manasses efterkommere var: Af Makir, makiritternes slægt, Makir havde sønnen Gilead, af Gilead, gileaditternes slægt.
v30 Dette er Gileads efterkommere: Af Iezer, iezritternes slægt, af Helek, helekitternes slægt;
v31 Af Asriel, asrielitternes slægt, af Sikem, sikemitternes slægt;
v32 af Shemida, shemidaitternes slægt, af Hefer, heferitternes slægt.
v33 Men Hefers søn Selofkad havde ingen sønner, kun døtre, og Selofkads døtre var: Makla, Noa, Hogla, Milka og Tirsa.
v34 Dette er Manasses slægter, og de mønstrede af dem var 52.700.
v35 Dette er Efraims efterkommere efter deres slægter: Af Shutela, shutelaitternes slægt, af Beker, bekeritternes slægt, af Tahan tahanitternes slægt.
v36 Dette er Shutelas efterkommere: Af Eran, eranitternes slægt.
v37 Dette er efraimitternes slægter, de mønstrede af dem var 32.500. Dette er Josefs efterkommere efter deres slægter.
v38 Benjamins efterkommere efter deres slægter var: Af Bela, belaitternes slæg, af Ashbel, ashbelitternes slægt, af Akiram, akiramitternes slægt;
v39 af Shufam, shufamitternes slægt, af Hufam, hufamitternes slægt.
v40 Belas børn var Ard og Na’aman, af Ard, arditternes slægt, af Na’aman, na’amitternes slægt.
v41 Dette er benjaminitternes slægter, og de mønstrede af dem var 45.600.
v42 Dette er Dans efterkommere efter deres slægter: Af Shuham, shuhamitternes slægt. Dette var Dans slægter.
v43 Af alle shuhamitternes slægter var de mønstrede af dem 64.400.
v44 Ashers efterkommere efter deres slægter var: Af Jimna, jimnaitternes slægt, af Jishvi, jishvitternes slægt, af Beria, beriaitternes slægt;
v45 af Berias børn: Af Heber, hebritternes slægt, af Malkiel, malkielitternes slægt.
v46 Ashers datter hed Sera.
v47 Dette er Ashers efterkommeres slægter, de mønstrede af dem var 53.400
v48 Naftalis efterkommere efter deres slægter var: Af Jakse’el, jakse’elitternes slægt; af Guni, gunitternes slægt;
v49 af Jeser, jeseritternes slægt, af Shillem, shillemitternes slægt.
v50 Dette er Naftalis efterkommeres slægter, og de mønstrede af dem var 45.400.
v51 Dette er de mønstrede israelitter: 601.730.

==Moses skal fortælle folket hvordan landet skal deles mellem dem ved lodkastning.==

v52 JHVH sagde til Moses:
v53 >>Mellem disse skal landet deles til arv efter folketallet.
v54 Den som er mange, hans arv skal du gøre stor, den som er få, hans arv skal du gøre lille, enhver skal få sin arv i forhold til antallet af de mønstrede.
v55 Dog skal landet deles ved lodkastning. Efter navnene på deres fædrenestammer skal de få deres arv.
v56 Sådan som loddet falder, skal arven tilfalde enhver, alt efter om han er mange eller få.<<

==Levitterne tælles for sig.==

v57 Dette er de mønstrede af levitterne efter deres slægter: Af Gershon, gershonitternes slægt, af Kehat, kehatitternes slægt, af Merari, meraritternes slægt.
v58 Dette er levitternes slægter: Libnitternes slægt, hebronitternes slægt, maklitternes slægt, mushitternes slægt, koraitternes slægt. Kehat havde sønnen Amram,
v59 og Amrams hustru hed Jokebed. Hun var Levis datter som hendes mor fik med Levi i Egypten. Hun fik Aron og Moses og deres søster Mirjam med Amram.
v60 Aron fik Nadab og Abihu, Eleazar og Itamar.
v61 Nadab og Abihu døde da de førte fremmed ild ind for JHVHs ansigt.
v62 De mønstrede af dem var 23.000. Det var alle af hankøn der var en måned gamle og derover, for de blev ikke mønstret blandt israelitterne, for de fik ingen arv blandt israelitterne.
 
==Iblandt alle de mønstrede var der ingen som var blevet mønstret første gang, undtagen Josva og Kaleb.==

v63 Dette er dem som blev mønstret af Moses og præsten Eleazar, som mønstrede israelitterne på Moabs sletter ved Jordan over for Jeriko.
v64 Og blandt dem var der ikke en eneste mand som var blevet mønstret af Moses og præsten Aron, da de mønstrede israelitterne i Sinajs ørken.
v65 For JHVH havde sagt til dem at de så sandelig skulle dø i ørkenen, og der var ingen tilbage af dem, undtagen Kaleb, Jefunnes søn, og Josva, Nuns søn.

