!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Endnu ikke sket>!!
!!<Dato for denne version: 12.01.2022>!!

===Johannesevangeliet, kapitel 2===

v1 Den tredje dag var der bryllup i Kana i Galilæa; og Jesu mor var med.
v2 Også Jesus og hans disciple var budt med til brylluppet.
v3 Da nu vinen slap op, siger Jesu mor til ham: >>De har ikke mere vin.<<
v4 Men Jesus siger til hende: >>Hvad vil du mig,{T: Ordret: >>Hvad (er der) mellem mig og dig?>>} kvinde? Endnu er min time ikke kommet.<<
v5 Hans mor siger til tjenerne: >>Hvad som helst han siger til jer, det skal I gøre.<<
v6 Men efter jødernes renselsesskik var der sat seks vandkar af sten frem, de rummede hver to til tre spande.
v7 Jesus siger til dem: >>Fyld vandkarrene med vand.<< Og de fyldte dem helt op.
v8 Så siger han til dem: >>Øs nu op og bring det til skafferen.<< Og de bar det til ham.
v9 Men da skafferen smagte vandet som var blevet til vin, og ikke vidste hvorfra det kom, men tjenerne som havde øst vandet op, vidste det, kalder skafferen på brudgommen
v10 og siger til ham: >>Ethvert menneske sætter først den gode vin frem, og når folk er blevet fulde, da den ringere; du har gemt den gode vin indtil nu.<<
v11 Denne begyndelse på tegnene gjorde Jesus i Kana i Galilæa, og han åbenbarede sin herlighed; og hans disciple troede på ham.

