!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 04.09.2017>!!

===Salme 129===

==Overskrift==
v1 Valfartssang.{E: Se note til Sl 120,1.}

==Gud har bevaret sit folk==
De bekæmpede mig hårdt fra min ungdom af

– sådan skal Israel sige –

v2 de bekæmpede mig hårdt fra min ungdom af,

og dog kunne de ikke overvinde mig.

v3 På min ryg pløjede plovmænd,

de trak deres furer{E: Konsonantteksten har: *maʕᵃnôtām*, men vokaliseringen forudsætter: *maʕᵃnîtām*. Oversættelsen skal dog i begge tilfælde være: >>(plov)furer<<.} lange.

v4 JHVH er retfærdig,

han huggede de ugudeliges reb over.

==Tillid til Guds sejr==
v5 De skal blive{E: Det er omdiskuteret, om verbet her og i v. 6a skal opfattes som yiqtol (tillid/vished, som denne oversættelse) eller jussiv (ønske/bøn: >>Lad dem blive til skamme … Lad dem blive som græs …<<.} til skamme og vige tilbage,

alle de som hader Zion.

v6 De skal blive som græs på tagene,

som er visnet før man har nået at rykke det op,{E: Andre oversætter: >>før det når at skyde op<<. Denne betydning er dog stærkt omdiskuteret og ikke påvist andre steder i GT. Andre oversættere retter: *šeqqadmat šālaf yāvēš* (>>som er visnet før man har nået at rykke det op<<) til: *šeqqādim tišdōf*: >>som østenvinden udtørrer<<. Rettelsen støttes dog hverken af håndskrifter eller gamle oversættelser.}

v7 som høstmanden ikke får fyldt sin hånd med,

og heller ikke den som binder neg, sin favn.

v8 Og de som går forbi, siger ikke:

>>JHVHs velsignelse være med jer!<<

Vi velsigner jer i JHVHs navn.


