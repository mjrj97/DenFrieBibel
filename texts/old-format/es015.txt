!!<Modenhed: Færdig>!!
!!<Oversættelse: Svend Erik Petersen>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Trine Tøndering>!!
!!<Dato for denne version: 27.01.2023>!!

===Esajas' Bog, kapitel 15===

==Mod Moab==
v1 Udsagn om Moab: 

Ja, en nat bliver Ar-Moab ødelagt, udslettet. 

Ja, en nat bliver Kir-Moab ødelagt, udslettet.

v2 Han er gået op til Bayit og Dibon,{E: Teksten (*ʕālāʰ habbayit wᵊdîvōn*) er omdiskuteret, men godt overleveret, og oversættelsen usikker. Man retter ofte til: *ʕāltāʰ bat wᵊdîvōn*: >>Dibons datter er steget op<<.} 

til højene for at græde; 

på Nebo og på Medeba 

skal Moab jamre, 

hvert af dets hoveder er skaldet, 

hvert skæg barberet af.

v3 På dets{E: Maskulinum: Det går på folket.} gader binder de sæk om sig, 

på dets{E: Femininum: Det går på landet.} tage 

og på dets torve jamrer enhver, 

synker ned i gråd.

v4 Heshbon og El’ale skriger, 

lyden fra dem høres til Jahas. 

Derfor jamrer de bevæbnede mænd i Moab, 

hver sjæl er modløs.

v5 Mit hjerte skriger over Moab, 

dets flygtninge søger til Soar, til Eglat-Shelishija; 

for stigningen til Luhit 

– med gråd bestiger man den, 

for på vejen til Horonaim 

udstøder de et fortvivlelsens skrig.

v6 For Nimrims vande 

bliver til ørken, 

for græs tørrer ind, friske planter forsvinder, 

der er intet grønt.

v7 Derfor, et forråd man har skaffet sig, 

og det de har lagt til side 

– over Arabim-bækken

bærer de det.

v8 Ja! Skriget rækker ud 

over hele Moabs land, 

dets jammer til Eglajim 

og dets jammer til Be’er-Elim.

v9 For Dimons vande er fulde af blod, 

ja, jeg vil lade endnu mere komme over Dimon 

– en løve over Moabs undslupne 

og over dem der er tilbage i landet.
