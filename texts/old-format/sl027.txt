!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 06.03.2016>!!

===Salme 27===

==Overskrift==
v1 Af David.

==Tillid til JHVH==
JHVH er mit lys og min frelse,

hvem skal jeg frygte?

JHVH er mit livs værn,

hvem skal jeg frygte for?

v2 Da de onde nærmede sig mig

for at fortære mit kød,

mine modstandere og mine fjender,

da snublede de og faldt.

v3 Selv om en hær vil belejre mig,

skal mit hjerte ikke frygte,

selv om man fører krig imod mig,

er jeg dog tryg.

v4 Kun ét har jeg bedt om af JHVH,

det vil jeg tragte efter:

nemlig at jeg må bo i JHVHs hus

alle mit livs dage,

for at skue med fryd JHVHs herlighed

og for at grunde{E: Betydningen af verbet er omdiskuteret. Grundbetydningen er >>undersøge nøje<<. Meningen er muligvis at søge guddommeligt svar.} i hans tempel.

v5 For han vil gemme mig i sin hytte

på ulykkens dag,

han vil skjule mig i sit telts skjulested,

han vil løfte mig op på en klippe.

v6 Og nu skal mit hoved knejse

over mine fjender som omringer mig,

og i hans telt jeg vil bringe ofre med jubel,

jeg vil synge og spille for JHVH.

==Klage og bøn i helligdommen==
v7 Hør, JHVHv, min røst, når jeg råber,

og vær mig nådig og svar mig!

v8 Til dig sagde mit hjerte: >>I skal søge mit ansigt<<,{E: Teksten er vanskelig, men meningen er formodentlig at salmisten i sit hjerte husker det citerede ord fra Gud (2 Mos 23,17; 34,23; 5 Mos 4,29).}

jeg søger, JHVHv, dit ansigt!

v9 Skjul ikke dit ansigt for mig,

afvis ikke i vrede din tjener,

du har været min hjælp,

forkast mig ikke og forlad mig ikke,

min frelses Gud!

v10 For{E: Ordet *kî-* (>>for<<) har flere betydninger. Det kan betyde >>selv om<< der kan give god mening her: >>Selv om min far og min mor har forladt mig, vil JHVH tage mig op til sig<<.} min far og min mor har forladt mig,

men JHVH tager mig op til sig.

v11 Lær mig, JHVHv, din vej

og led mig ad den jævne sti,

for mine fjenders skyld.

v12 Prisgiv mig ikke i mine modstanderes vold,{T: Ordret >>sjæl<<. Det oversættes her forskelligt, fx. >>begær, lyst til mord<<.}

for falske vidner har rejst sig mod mig,

de fnyser vold.

v13 Hvis jeg ikke havde stolet på at jeg skulle se JHVHs godhed i de levendes land – !{E: Enten er der underforstået en eftersætning: >>så havde det været ude med mig<<, eller også skal vers 12b-c være den logiske eftersætning: >>for falske vidner havde rejst sig … hvis jeg ikke havde stolet på JHVH<<.}

==Nådes- eller opmuntringsord==
v14 Vent på JHVH, vær stærk,

og gør dit hjerte stærkt,

ja, vent på JHVH!


