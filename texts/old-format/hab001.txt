!!<Modenhed: Delvis færdig>!!
!!<Oversættelse: Trine Tøndering>!!
!!<Eksegetisk bearbejdning: Christian Højgaard>!!
!!<Dato for denne version: 24.03.2020>!!

===Habakkuks Bog, kapitel 1===

==Habakkuks klage==

v1 Profetien som profeten Habakkuk så.

***

v2 Hvor længe, JHVHv, har jeg dog råbt, men du hører ikke!

Jeg råber til dig om vold, men du frelser ikke.

v3 Hvorfor lader du mig se ondskab og betragte elendighed?

Ødelæggelse og vold er foran mig.

Der er strid; skænderier opstår.

v4 Derfor er loven magtesløs, og retten kommer aldrig frem,

for de ugudelige omringer den retfærdige;

derfor bliver retten fordrejet.

==Kaldæerne kommer==

v5 Se ud blandt folkeslagene, og betragt.

I skal undre jer og blive forundrede, for jeg gør en gerning i jeres tid.{E: Ordret: >>jeres dage<<.}

I ville ikke tro det, selv hvis det blev fortalt.

v6 For se, jeg oprejser kaldæerne, et barskt og hurtigt{E: På hebraisk er der ordspil mellem barskt *mar* og hurtigt *nimhār*.} folkefærd

som farer frem over den vide jord for at erobre områder{E: Ordret: >>boliger<< eller >>telte<<.} som ikke tilhører dem.

v7 Frygtelige og forfærdelige er de;

de bestemmer selv deres værdighed og ret.{E: Ordret: >>Ud fra ham selv udgår hans ret og værdighed.<<}

v8 Deres heste er hurtigere end pantere og vildere end ulve om aftenen.

Deres ryttere galopperer, ja, deres ryttere kommer fra det fjerne;

de flyver som en ørn der haster efter føde.

v9 Alle sammen kommer de for at udøve vold;

deres ansigter stirrer fremad,{E: En anden mulig oversættelse er >>alle deres ansigter er som østenvinden<<.}

og de samler fanger som sand. 
v10 De håner konger, og fyrster er til grin for dem.

De ler ad hver en fæstning;

de dynger jord op og indtager den.

v11 Da farer de frem{E: *ḥālaf* kan også oversættes med >>skifter (retning)<<.} som en stormvind og drager af sted.

De er skyldige, de som gør deres egen kraft til gud.

==Habakkuks bøn==

v12 Er du ikke fra gammel tid, JHVHv, min Gud, min hellige?

Du er udødelig!{E: Den hebraiske grundtekst lyder egentlig >>lad os ikke dø, JHVHv<<, men det passer ikke som parallel med første del af v. 12. Teksten er sandsynligvis blevet rettet af skrivere, fordi det var kritisabelt overhovedet at overveje at Gud kunne dø.}

JHVHv, har du ikke bestemt ham{T: kaldæernes konge.} til dom?{E: Det underforstås at spørgsmålet fra første del af verset fortsætter i anden del.}

O klippe, har du ikke grundfæstet ham til straf?

v13 Du som er ren af øjne så du ikke kan se på ondt og ikke kan betragte elendighed,

hvorfor betragter du de troløse?

Hvorfor tier du stille når den ugudelige opsluger en som er retfærdigere end han?

v14 Du gjorde menneskene som havets fisk;

som krybet der ingen herre har.

v15 Alle dem trækker han{T: Dvs. kaldæernes konge.} op med krog.

Han samler dem i sit net; fanger dem i sit garn.

Det glæder og fryder han sig over.

v16 Derfor ofrer han til sit net og brænder røgelse for sine garn,

for ved dem får han sin rigelige{E: Ordret >>fede<<.} del,

og hans mad er fed.

v17 Men skal han derfor tømme sit net og altid slå folkeslag ihjel uden skånsel?

