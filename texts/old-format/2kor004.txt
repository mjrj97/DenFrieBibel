!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Endnu ikke sket>!!
!!<Litterært tjek: Endnu ikke sket>!!
!!<Dato for denne version: 19.11.2018>!!
=== Paulus' Andet Brev til Korintherne, kapitel 4 ===

==Denne den nye pagts tjeneste udfører Paulus frimodigt og redeligt ved sandhedens åbenbare forkyndelse for alle mennesker uden at have nogen skyld i de vantros forblindelse, idet han kun prædiker Kristus i overensstemmelse med den oplysning, han selv har fået del i, 1-6. Han taler om trængslerne og farerne under sin tjeneste, som Jesu kraft bliver åbenbaret igennem, 7-12, om sit vidnesbyrds kilde, fortrøstning og formål, 13-15, og den indre fornyelse under trængsler ved herlighedens håb, 16-18.==



v1 Derfor, da vi har denne tjeneste efter den barmhjertighed, der er blevet os til del, så taber vi ikke modet;
v2 men vi har frasagt os de skammelige smugveje, så vi ikke går frem i snuhed, og heller ikke forfalsker Guds Ord, men ved afsløring af sandheden anbefaler os til alle menneskers samvittighed for Guds ansigt.
v3 Men selvom vores evangelium også er tildækket, da er det tildækket iblandt dem, der fortabes,
v4 dem, som denne verdens gud har forblindet de vantros tanker i, for at lyset ikke skulle skinne fra evangeliet om Kristi herlighed, han, der er Guds billede.
v5 For det er ikke os selv, vi prædiker, men Kristus Jesus som Herre, os derimod som jeres tjenere for Jesu skyld.
v6 For Gud, der sagde: >>Af mørke skal lys skinne frem<<, han har ladet det skinne i vores hjerter for at bringe kundskaben om Guds Herlighed på Kristi ansigt for lyset.


v7 Men denne skat har vi i lerkar, for at den overvældende kraft må være Guds og ikke fra os,
v8 vi, der på alle måder bliver trængt, men ikke bliver stængt inde, er tvivlrådige, men ikke fortvivlede,
v9 forfulgte, men ikke forladte, slået ned, men ikke slået ihjel,
v10 idet vi altid går omkring med Jesu død i legemet, for at også Jesu liv må blive åbenbaret i vores legeme.
v11 For vi, der lever, overgives altid til død for Jesu skyld, for at også Jesu liv må blive åbenbaret i vores dødelige kød.
v12 Sådan er døden virksom i os, men livet i jer!


v13 Men eftersom vi har den samme troens ånd, som der står skrevet: >>Jeg troede, derfor talte jeg,<< så tror også vi, og derfor taler vi også,
v14 idet vi ved, at han, der oprejste Herren Jesus, også skal oprejse os med Jesus og fremstille os sammen med jer.
v15 For det sker alt sammen for jeres skyld, for at nåden må vokse ved at nå til flere, og til Guds ære forøge taksigelsen.


v16 Derfor taber vi ikke modet; men selvom vores ydre menneske også fortæres, fornyes dog vores indre dag for dag.
v17 For vores trængsel, der er kortvarig og let, virker for os over al måde og mål en evig vægt af herlighed,
v18 idet vi ikke ser på de synlige ting, men på de usynlige; for de synlige er timelige, men de usynlige er evige.



