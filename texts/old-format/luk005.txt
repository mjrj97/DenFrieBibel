!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Endnu ikke sket>!!
!!<Dato for denne version: 17.02.2022>!!

===Lukasevangeliet, kapitel 5===

v1 Men det skete da folkeskaren trængte sig sammen om ham og hørte Guds ord mens han stod ved Genezaret sø,
v2 da så han to både ligge ved søen; men fiskerne var gået fra borde og rensede deres garn.
v3 Han gik om bord i en af bådene, den der tilhørte Simon, og bad ham om at lægge lidt fra land; og siddende der underviste han skarerne fra båden.
v4 Men da han holdt op med at tale, sagde han til Simon: >>Sejl ud på dybet og kast jeres garn ud til fangst!<<
v5 Simon sagde til ham: >>Mester! Vi har slidt hele natten og fik ingenting; men på dit ord vil jeg kaste garnene ud.<<
v6 Da de gjorde det, fik de en stor mængde fisk i deres garn, men garnene var ved at gå i stykker.
v7 De gjorde tegn til deres kammerater i den anden båd at de skulle komme og hjælpe dem. De kom, og de fyldte begge både så de var lige ved at synke.
v8 Men da Simon Peter så det, faldt han ned for Jesu knæ og sagde: >>Gå bort fra mig, for jeg er en syndig mand, Herre!<<
v9 For en rædsel var kommet over ham og alle dem som var med ham, over den fiskefangst de havde fået;
v10 ligeledes også Jakob og Johannes, Zebedæus's sønner, som var Simons partnere. Jesus sagde til Simon: >>Frygt ikke, fra nu af skal du fange mennesker.<<
v11 Og de lagde bådene til land og forlod alting og fulgte ham.
