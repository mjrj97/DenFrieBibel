!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Christian Højgaard>!!
!!<Litterært tjek: Trine Tøndering>!!
!!<Dato for denne version: 14.09.2021>!!
===Salme 19===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledt af et verbum der betyder >>dirigere<<.} Salme af David.

==Universets vidnesbyrd om og lovprisning af Guds storhed==
v2 Himlen fortæller om Guds herlighed,

hvælvingen forkynder hans hænders værk.
 
v3 Dag lader tale sprudle frem til dag, og nat kundgør viden til nat.

v4 Der er ingen tale og ingen ord uden at deres røst høres.

v5 Deres røst{E: Grundteksten har: *qawwām*: >>deres rettesnor<<. Det er vanskeligt at se mening med det, især ud fra parallellen >>ord<< i næste linje. Man følger derfor oftest Septuaginta og læser *qôlām*: >>deres røst<<, jf. citatet i Rom 10,18.} når ud over hele jorden

og deres ord til verdens ende.

Han satte et telt for solen på himlen,{E: Grundteksten har: *bāhem*: >>i/på dem<<. Det henviser formodentlig til >>himlen<< der på hebraisk er et flertalsord. Det kan overvejes om pronominerne i v. 4-5 (>>deres<<) alle henviser til >>himlen<< (v. 2), og de kunne da oversættes >>dens<<.}

v6 og den går som en brudgom ud af sit kammer,

den glæder sig som en helt over at løbe sin bane.

v7 Fra himlens ene ende er dens udgang,

og dens omløb når den anden ende,

ja, intet er skjult for dens glød. 

==Lovprisning af JHVHs lov==
v8 JHVHs lov{N: Lov} er fuldkommen,

den styrker sjælen.{T: Ordret: >>den bringer sjælen tilbage<<.}

JHVHs vidnesbyrd er pålideligt,

det giver den enfoldige visdom.

v9 JHVHs bestemmelser er rette,

de glæder hjertet.

JHVHs befaling er pur,

det giver øjnene lys.

v10 Frygt for JHVH{E: Grundtekstens *yirʔāh*: >>frygt<<, synes at bryde rytmen i versene, idet >>frygt<< næppe kan være synonym for >>lov<<. Bruddet kan dog være tilsigtet idet menneskets reaktion så skal nævnes. >>Frygt<< for Gud er i Bibelen ofte et positivt ord der skal udtrykke menneskets erkendelse af Gud som Herren (Sl 25,14; 128,1). Alt andet må mennesket slippe, men gudsfrygten bevarer det i fællesskabet med den evige Gud >>til evig tid<<. Mange vælger dog (ud fra Sl 119,38) at læse: *ʔimrāh*: >>ord<<.} er ren,

den består til evig tid,

JHVHs domme er sandhed,

de er alle retfærdige.

v11 De er mere kostbare end guld,

ja, end lutret guld i mængde,

og sødere end honning

og flydende bikage.

==Personlig afslutning og bøn==
v12 Også din tjener lader sig advare af dem,

der er stor løn ved at holde dem.

v13 Uforsætlige synder – hvem lægger mærke til dem?

Rens mig for skjulte synder!

v14 Hold også din tjener borte fra hovmodige

så de ikke skal herske over mig.

Da bliver jeg udadlelig

og uden skyld i grov overtrædelse.

v15 Lad min munds ord og mit hjertes tanker være til behag for dit ansigt,

JHVHv, min klippe og min genløser!

