!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Endnu ikke sket>!!
!!<Litterært tjek: Endnu ikke sket>!!
!!<Dato for denne version: 19.11.2018>!!
=== Paulus' Andet Brev til Korintherne, kapitel 11 ===

==Paulus har i sinde at rose sig lidt, han er nemlig bange for, at korintherne skal lade sig forføre af de falske apostle, 1-6. Han minder om sin uegennyttige optræden, som han fortsat vil modvirke disse svigefulde arbejdere med, 7-15. Som en tåbe, men af nødvendigt hensyn til modstanderne, må han nu rose sig selv af sin afstamning, sin tjeneste og sine trængsler, 16-33.==



v1 Gid I ville finde jer i en smule tåbelighed af mig! Det gør I gør jo dog nok.
v2 For jeg er ivrig for jer med Guds jalousi; jeg har jo forlovet jer med én mand for at stille en ren jomfru frem for Kristus.
v3 Men jeg er bange for, at ligesom slangen bedrog Eva ved sin snuhed, sådan skal jeres tanker blive fordærvet og miste det oprigtige sindelag over for Kristus.
v4 For hvis nogen kommer og prædiker en anden Jesus, som vi ikke prædikede, eller I får en anderledes ånd, som I ikke fik, eller et anderledes evangelium, som I ikke modtog, ville I finde jer pænt i det.
v5 For jeg mener ikke at stå tilbage i noget for de fremragende apostle.
v6 Selvom jeg er ulærd i talekunst, er jeg det dog ikke i kundskab; tværtimod har vi på enhver måde lagt den for dagen for jer i alle ting.


v7 Eller syndede jeg ved at fornedrede mig selv, for at I skulle ophøjes, idet jeg forkyndte Guds evangelium gratis for jer?
v8 Andre menigheder plyndrede jeg, idet jeg tog løn af dem for at tjene jer, og mens jeg var til stede hos jer og fik behov for noget, blev jeg ikke til byrde for nogen;
v9 for det, jeg manglede, hjalp brødrene mig med, da de kom fra Makedonien, og i alt har jeg ikke og vil jeg ikke ligge nogen af jer til last.
v10 Så vist som Kristi sandhed er i mig, skal denne ros ikke fratages mig i Akajas egne.
v11 Hvorfor? Mon fordi jeg ikke elsker jer? Gud ved det.
v12 Men hvad jeg gør, det vil jeg fortsat gøre, for at jeg kan fratage muligheden for dem, der søger en anledning til at vise sig som vores ligemænd i det, som de roser sig af.
v13 For sådan nogle er falske apostle, svigefulde arbejdere, der klæder sig ud som Kristi apostle.
v14 Og det er ikke noget under; for Satan selv skaber sig om til en lysets engel.
v15 Derfor er det ikke noget stort, hvis også hans tjenere tager sig ud som retfærdighedens tjenere; men deres endeligt skal være efter deres gerninger.


v16 Jeg siger igen: Ingen må anse mig for en tåbe; men hvis det skal være, så find jer endda i mig som en tåbe, for at også jeg kan rose mig en smule.
v17 Hvad jeg nu siger, siger jeg ikke efter Herrens sind, men som i tåbelighed, når jeg så tillidsfuldt roser mig.
v18 Eftersom mange roser sig med hensyn til kødet, vil også jeg rose mig.
v19 I finder jer jo gerne i tåberne, fordi I er kloge.
v20 I finder jer jo i det, hvis nogen gør jer til trælle, hvis nogen æder jer op, hvis nogen tager noget fra jer, hvis nogen ophøjer sig, hvis nogen slår jer i ansigtet.
v21 Med skamfuldhed siger jeg det, siden vi har været så svage; men hvad nogen end bryster sig af (jeg taler i tåbelighed), det bryster jeg mig også af.
v22 Er de hebræere? Det er jeg også. Er de israelitter? Det er jeg også. Er de Abrahams efterkommere? Det er jeg også.
v23 Er de Kristi tjenere? Jeg taler i vanvid: Det er jeg endnu mere. Jeg har tålt langt flere besværligheder, fået langt flere slag, har tit været i fængsel, tit i dødsfare.
v24 Af jøder har jeg fem gange fået fyrre slag på nær ét.
v25 Tre gange er jeg blevet pisket, én gang stenet, tre gange har jeg lidt skibbrud, et døgn har jeg tilbragt på dybet;
v26 tit på rejser, i farer på floder, i farer iblandt røvere, i farer iblandt mit folk, i farer iblandt hedninger, i farer i by, i farer i ørken, i farer på havet, i farer iblandt falske brødre;
v27 i møje og besvær, tit i nattevågen, i sult og tørst, tit i faste, i kulde og uden tøj;
v28 dertil kommer alt det andet, jeg dagligt har liggende over mig, bekymringen for alle menighederne.
v29 Hvem er skrøbelig, uden at også jeg er det? Hvem bliver bragt til fald, uden at det brænder i mig?
v30 Hvis jeg skal rose mig, vil jeg rose mig af min magtesløshed.
v31 Gud og Herren Jesu Fader, der er højlovet i evighed, ved, at jeg ikke lyver.
v32 I Damaskus holdt Kong Aretas' statholder damaskenernes by bevogtet for at fange mig;
v33 men igennem en luge blev jeg firet ned over muren i en kurv og undslap hans hænder.



