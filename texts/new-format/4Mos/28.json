{
  "book": "Fjerde Mosebog",
  "abbreviation": "4Mos",
  "chapter": 28,
  "version": 1500328800000,
  "authors": [
    {
      "name": "Trine Tøndering",
      "type": "translation"
    },
    {
      "name": "Nicolai Winther-Nielsen",
      "type": "exegetic processing"
    }
  ],
  "verses": [
    {
      "text": "\fJHVH sagde til Moses:",
      "number": 1
    },
    {
      "text": ">>Giv israelitterne befaling og sig til dem: >I skal være omhyggelige med min offergave, min mad knyttet til mine ildofre, der er en dejlig duft for mig, at I frembærer dem på deres fastsatte tidspunkter.",
      "number": 2
    },
    {
      "text": "Du skal sige til dem: >Dette er det ildoffer som I skal frembære for JHVH: Hver dag to årgamle fejlfri lam, som et dagligt offer.",
      "number": 3
    },
    {
      "text": "Det ene lam skal du give om morgenen, og det andet lam skal du give ved tusmørkets frembrud,",
      "number": 4
    },
    {
      "text": "sammen med en tiendedel efa mel som afgrødeoffer, blandet med en fjerdedel hin olie af knuste oliven.",
      "number": 5
    },
    {
      "text": "Det er et dagligt brændoffer som blev indstiftet på Sinajs bjerg til en dejlig duft, et ildoffer for JHVH.",
      "number": 6
    },
    {
      "text": "Dertil en fjerdedel hin som drikoffer til det ene lam. Du skal hælde et drikoffer af en stærk drik ud på det hellige sted for JHVH.",
      "number": 7
    },
    {
      "text": "Det andet lam skal du ofre ved tusmørkets frembrud. Med det samme afgrødeoffer og drikoffer skal du ofre det, det er et ildoffer, en dejlig duft for JHVH.",
      "number": 8
    },
    {
      "text": "\fPå sabbatsdagen skal du ofre to årgamle fejlfri lam og to tiendedele mel blandet med olie som afgrødeoffer med drikoffer til.",
      "number": 9
    },
    {
      "text": "Det er brændofret til hver sabbat foruden det daglige brændoffer med tilhørende drikoffer.",
      "number": 10
    },
    {
      "text": "\fDen første dag i jeres måneder skal I ofre som brændoffer til JHVH to tyrekalve, en vædder og syv årgamle lam, uden fejl.",
      "number": 11
    },
    {
      "text": "og tre tiendedele mel blandet med olie som afgrødeoffer til hver tyrekalv, og to tiendedele mel blandet med olie som afgrødeoffer til vædderen,",
      "number": 12
    },
    {
      "text": "og en tiendedel mel blandet med olie som afgrødeoffer til hvert lam. Det er et brændoffer, en dejlig duft, et ildoffer for JHVH.",
      "number": 13
    },
    {
      "text": "Og drikofferet til dem skal være en halv hin til tyrekalven og en tredjedel hin til vædderen og en fjerdedel hin vin til lammet. Dette er brændofferet hver måned efter månederne i året.",
      "number": 14
    },
    {
      "text": "Og der skal ofres en gedebuk som syndoffer for JHVH, ud over det daglige brændoffer med tilhørende drikoffer.",
      "number": 15
    },
    {
      "text": "\fI den første måned, på den fjortende dag i måneden, er det påske for JHVH.",
      "number": 16
    },
    {
      "text": "Den femtende dag i den samme måned er en højtid, man skal spise usyrede brød i syv dage.",
      "number": 17
    },
    {
      "text": "Den første dag skal der være en hellig sammenkomst for jer, da skal I ikke udføre noget arbejde.",
      "number": 18
    },
    {
      "text": "I skal ofre et ildoffer, et brændoffer for JHVH, to tyrekalve og en vædder og syv årgamle lam, de skal være fejlfri,",
      "number": 19
    },
    {
      "text": "og deres afgrødeoffer, mel blandet med olie, tre tiendedele, skal I ofre til hver tyr, og to tiendedele til vædderen,",
      "number": 20
    },
    {
      "text": "og en tiendedel skal du ofre til hvert af de syv lam,",
      "number": 21
    },
    {
      "text": "derudover en buk som syndoffer for at skaffe soning for jer.",
      "number": 22
    },
    {
      "text": "Udover brændofferet om morgenen, som indgår i det daglige brændoffer, skal I gøre disse ting.",
      "number": 23
    },
    {
      "text": "På denne måde skal I hver af de syv dage lave brød til et ildoffer, en dejlig duft for JHVH. Det skal laves ud over det daglige brændoffer og med drikoffer til.",
      "number": 24
    },
    {
      "text": "På den syvende dag skal der være en hellig sammenkomst for jer, da skal I ikke udføre noget arbejde.",
      "number": 25
    },
    {
      "text": "\fPå førstegrødens dag, når I ofrer det nye afgrødeoffer for JHVH ved ugefesten, skal der være en hellig sammenkomst for jer, da skal I ikke udføre noget arbejde.",
      "number": 26
    },
    {
      "text": "I skal ofre som brændoffer til en dejlig duft for JHVH: to tyrekalve, en vædder, syv årgamle lam",
      "number": 27
    },
    {
      "text": "og deres afgrødeoffer, mel blandet med olie, tre tiendedele, til hver tyrekalv og to tiendedele til vædderen,",
      "number": 28
    },
    {
      "text": "en tiendedel til hvert af de syv lam,",
      "number": 29
    },
    {
      "text": "og en gedebuk til at skaffe soning for jer.",
      "number": 30
    },
    {
      "text": "Det skal I gøre ud over det daglige brændoffer med afgrødeoffer, de skal være uden fejl og med drikofre til.",
      "number": 31
    }
  ],
  "titles": [
    {
      "text": "JHVH giver love om det daglige offer.",
      "verse": 1
    },
    {
      "text": "Sabbatsofrene.",
      "verse": 9
    },
    {
      "text": "Nymåneofrene.",
      "verse": 11
    },
    {
      "text": "Påskeofrene.",
      "verse": 16
    },
    {
      "text": "Pinseofrene.",
      "verse": 26
    }
  ],
  "footnotes": [
    {
      "text": "Teksten har først et foranstillet *qorbānî* >>min offergave<< og det er et helt generelt ord for et offer. Derefter følger i apposition *laḥmî*, >>mit brød<<, der tydeligvis indsnævrer emnet til omhandle afgrødeofferet. Dette brød, eller denne mad, er med *lᵊ* >>knyttet til<< forbundet til ʔiššay >>mine ildofre<<, der så er en dejlig duft. Fra andre tekster ved vi at en håndfuld af kornet blev brændt, og resten blev spist af præsten.",
      "type": "E",
      "verse": 2,
      "position": 122
    },
    {
      "text": "Det samme som 2,2 liter.",
      "type": "T",
      "verse": 5,
      "position": 27
    },
    {
      "text": "Det samme som 0,9 liter.",
      "type": "T",
      "verse": 5,
      "position": 78
    },
    {
      "text": "Der må være tale om efa, så der altså bruges 4,4 liter.",
      "type": "T",
      "verse": 9,
      "position": 69
    },
    {
      "text": "Her og i de følgende angivelser må >>efa<< være underforstået.",
      "type": "T",
      "verse": 12,
      "position": 17
    },
    {
      "text": "efa",
      "type": "T",
      "verse": 13,
      "position": 15
    },
    {
      "text": "efa",
      "type": "T",
      "verse": 20,
      "position": 60
    },
    {
      "text": "efa",
      "type": "T",
      "verse": 20,
      "position": 103
    },
    {
      "text": "efa",
      "type": "T",
      "verse": 21,
      "position": 15
    },
    {
      "text": "efa",
      "type": "T",
      "verse": 28,
      "position": 60
    },
    {
      "text": "efa",
      "type": "T",
      "verse": 29,
      "position": 12
    }
  ]
}