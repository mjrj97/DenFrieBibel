{
  "book": "Johannes' Første Brev",
  "abbreviation": "1Joh",
  "chapter": 1,
  "version": 1646002800000,
  "authors": [
    {
      "name": "Trine Tøndering",
      "type": "translation"
    },
    {
      "name": "Jørgen Bækgaard Thomsen",
      "type": "exegetic processing"
    },
    {
      "name": "Endnu ikke sket",
      "type": "literary check"
    }
  ],
  "verses": [
    {
      "text": "\fDet som var fra begyndelsen, det vi har hørt, det vi har set med vores egne øjne, det vi betragtede, og vores hænder følte på, nemlig om livets ord",
      "number": 1
    },
    {
      "text": "– og livet åbenbarede sig, og vi har set og vidnet og forkyndt jer det evige liv, som jo var hos Faderen og blev åbenbaret for os –",
      "number": 2
    },
    {
      "text": "hvad vi har set og hørt, forkynder vi også jer for at også I må have fællesskab med os; og vores fællesskab er også med Faderen og med hans søn Jesus Kristus.",
      "number": 3
    },
    {
      "text": "\fDette er det budskab som vi har hørt af ham og forkynder for jer: at Gud er lys, og der er slet intet mørke i ham.",
      "number": 5
    },
    {
      "text": "Hvis vi siger at vi har fællesskab med ham, og vandrer i mørket, så lyver vi og gør ikke sandheden.",
      "number": 6
    },
    {
      "text": "Men hvis vi vandrer i lyset ligesom han er i lyset, har vi fællesskab med hinanden, og Jesu, hans søns, blod renser os fra al synd.",
      "number": 7
    },
    {
      "text": "Hvis vi siger at vi ikke har synd, bedrager vi os selv, og sandheden er ikke i os.",
      "number": 8
    },
    {
      "text": "Hvis vi bekender vores synder, er han trofast og retfærdig så at han tilgiver os synderne og renser os fra al uretfærdighed.",
      "number": 9
    },
    {
      "text": "Hvis vi siger at vi ikke har syndet, gør vi ham til en løgner, og hans ord er ikke i os.",
      "number": 10
    }
  ],
  "titles": [
    {
      "text": "Johannes skriver som øjenvidne om Jesus som livets ord",
      "verse": 1
    }
  ],
  "footnotes": []
}