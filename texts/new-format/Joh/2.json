{
  "book": "Johannesevangeliet",
  "abbreviation": "Joh",
  "chapter": 2,
  "version": 1641942000000,
  "verses": [
    {
      "text": "Den tredje dag var der bryllup i Kana i Galilæa; og Jesu mor var med.",
      "number": 1
    },
    {
      "text": "Også Jesus og hans disciple var budt med til brylluppet.",
      "number": 2
    },
    {
      "text": "Da nu vinen slap op, siger Jesu mor til ham: >>De har ikke mere vin.<<",
      "number": 3
    },
    {
      "text": "Men Jesus siger til hende: >>Hvad vil du mig, kvinde? Endnu er min time ikke kommet.<<",
      "number": 4
    },
    {
      "text": "Hans mor siger til tjenerne: >>Hvad som helst han siger til jer, det skal I gøre.<<",
      "number": 5
    },
    {
      "text": "Men efter jødernes renselsesskik var der sat seks vandkar af sten frem, de rummede hver to til tre spande.",
      "number": 6
    },
    {
      "text": "Jesus siger til dem: >>Fyld vandkarrene med vand.<< Og de fyldte dem helt op.",
      "number": 7
    },
    {
      "text": "Så siger han til dem: >>Øs nu op og bring det til skafferen.<< Og de bar det til ham.",
      "number": 8
    },
    {
      "text": "Men da skafferen smagte vandet som var blevet til vin, og ikke vidste hvorfra det kom, men tjenerne som havde øst vandet op, vidste det, kalder skafferen på brudgommen",
      "number": 9
    },
    {
      "text": "og siger til ham: >>Ethvert menneske sætter først den gode vin frem, og når folk er blevet fulde, da den ringere; du har gemt den gode vin indtil nu.<<",
      "number": 10
    },
    {
      "text": "Denne begyndelse på tegnene gjorde Jesus i Kana i Galilæa, og han åbenbarede sin herlighed; og hans disciple troede på ham.",
      "number": 11
    }
  ],
  "titles": [],
  "footnotes": [
    {
      "text": "Ordret: >>Hvad (er der) mellem mig og dig?>>",
      "type": "T",
      "verse": 4,
      "position": 45
    }
  ]
}