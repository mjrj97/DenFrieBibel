{
  "book": "Nahums Bog",
  "abbreviation": "Nah",
  "chapter": 2,
  "version": 1511218800000,
  "verses": [
    {
      "text": "Se budbringerens fodtrin hen over bjergene!Han forkynder fred!Juda, hold dine fester, indfri dine løfter,for en ondskabens mand skal ikke længere forbryde sig mod dig;han er fuldstændig udryddet.",
      "number": 1
    },
    {
      "text": "En der spreder, drager op imod dig.Bevogt fæstningen!Spejd ud over vejen!Bind op om lænderne!Saml al din kraft!",
      "number": 2
    },
    {
      "text": "For JHVH genopretter Jakobs herlighed, ja, Israels herlighed,for vandaler har vandaliseret dem og ødelagt deres vinstokke.",
      "number": 3
    },
    {
      "text": "Hans krigeres skjolde er rødlige,de stærke mænd er klædt i skarlagen,stridsvognene funkler af stål på den dag han ruster til krig,spyddene svinges.",
      "number": 4
    },
    {
      "text": "I gaderne farer stridsvognene rundt;de styrter af sted på de åbne pladser.De er som fakler at se til; de løber som lynet.",
      "number": 5
    },
    {
      "text": "Han husker på sine bedste mænd,de snubler under deres gang,de haster hen til muren,skjoldtaget bliver rejst.",
      "number": 6
    },
    {
      "text": "Flodernes dæmninger åbnes,og paladset smelter.",
      "number": 7
    },
    {
      "text": "Det står fast:Hun føres i eksil.Hun føres væk, og hendes slavepiger sukker som duer,de slår sig for brystet.",
      "number": 8
    },
    {
      "text": "Nineve var ligesom en vandrig fiskedam fra de dage da den blev til;men de flygter.>>Stands! Stands!<<Men ingen vender om.",
      "number": 9
    },
    {
      "text": "Stjæl sølv! Stjæl guld!Der er ingen ende på skattene,en herlighed af alle mulige kostbare ting.",
      "number": 10
    },
    {
      "text": "Øde og ørken og ødelæggelse;et bange hjerte og rysten i knæene;alle lænder vrider sig!Alles ansigter har skiftet farve.***",
      "number": 11
    },
    {
      "text": "Hvor er nu løvernes hule og den eng hvor de unge løver holdt til?Hvor løven og løvinden færdedes, og løveungen, uden at nogen skræmte den?",
      "number": 12
    },
    {
      "text": "En løve der sønderrev hvad der var nok til dens unger, kvalte til sine løvinder og fyldte sine skjul med bytte og sine huler med det sønderrevne bytte.",
      "number": 13
    },
    {
      "text": ">>Se, jeg kommer imod dig,<< siger Hærskarers HERRE,>>og jeg vil brænde dine{E: I grundteksten står der >>hendes<<, men de fleste oversættelser vælger >>dine<< som her, hvilket blandt andet understøttes af LXX og Vulgata.} vogne så de går op i røg;sværd skal fortære dine unge løver.Jeg vil udrydde dit sønderrevne bytte fra jorden,{T: Eller >>landet<<.}og dine budbringeres stemmer skal ikke længere høres.<<",
      "number": 14
    }
  ],
  "titles": [
    {
      "text": "Budskab om fred",
      "verse": 1
    },
    {
      "text": "Nineves ødelæggelse",
      "verse": 2
    }
  ],
  "footnotes": [
    {
      "text": "Det hebraiske ord * ʕᵃvar* kan betyde både >>drage over/forbi<< eller >>overtræde<< forstået som at forbryde sig.",
      "type": "E",
      "verse": 1,
      "position": 167
    },
    {
      "text": "Nineve.",
      "type": "T",
      "verse": 2,
      "position": 35
    },
    {
      "text": "Ordret >>Styrk lænderne<<. I denne sammenhæng er der dog tale om at binde kjortlen op om lænderne, så man bedre kan løbe og være klar til kamp.",
      "type": "E",
      "verse": 2,
      "position": 93
    },
    {
      "text": "Andre oversættelser har >>Jakobs herlighed ligesom Israels herlighed<<, sådan at Jakob står for Juda og Israel for Nordriget. Men det ville i så fald være en mærkelig sammenligning, fordi Nordriget ikke eksisterede længere på Nahums tid. Det hebraiske *ki* forstås derfor her emfatisk.",
      "type": "E",
      "verse": 3,
      "position": 61
    },
    {
      "text": "Dvs. Nineves fjende.",
      "type": "T",
      "verse": 4,
      "position": 4
    },
    {
      "text": "Ordret >>vognen er med ild af stål<<. *pᵊlādôt* forekommer kun denne ene gang i GT, så det er uvist, om det betyder >>stål<< eller betegner en form for udsmykning på vognene.",
      "type": "E",
      "verse": 4,
      "position": 98
    },
    {
      "text": "Når bymuren, som var bygget af lersten, blev ramt af oversvømmelser fra floder, var den i stor fare for at >>smelte<<, dvs. gå i opløsning.",
      "type": "E",
      "verse": 7,
      "position": 46
    },
    {
      "text": "Enten Nineve eller et gudebillede.",
      "type": "T",
      "verse": 8,
      "position": 17
    },
    {
      "text": "Es 38,14. Es 59,11. Ez 7,16.",
      "type": "E",
      "verse": 8,
      "position": 83
    },
    {
      "text": "Sidste del af verset oversættes ordret >>fra hendes [= Nineve] dage<<, men den hebraiske tekst er vanskelig. En anden mulighed er at rette *mîymê hî* i den masoretiske tekst til *mêymeyhā* hvilket også understøttes af både LXX og Vulgata. Sammen med næste linje ville det give oversættelsen >>men hendes vand flygter<<.",
      "type": "E",
      "verse": 9,
      "position": 67
    },
    {
      "text": "Ordret >>hjertet smelter<<, som er en typisk formulering i GT til at udtrykke angst.",
      "type": "E",
      "verse": 11,
      "position": 43
    },
    {
      "text": "Der er uenighed om, hvilken farve ansigterne skifter til. LXX og Vulgata oversætter med >>ansigterne er alle som brændte/sorte potter<<, mens andre oversætter med >>bliver hede/røde<<.",
      "type": "E",
      "verse": 11,
      "position": 119
    }
  ]
}