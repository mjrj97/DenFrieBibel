{
  "book": "Nahums Bog",
  "abbreviation": "Nah",
  "chapter": 2,
  "version": 1511218800000,
  "authors": [
    {
      "name": "Trine Tøndering",
      "type": "translation"
    },
    {
      "name": "Christian Højgaard",
      "type": "exegetic processing"
    }
  ],
  "verses": [
    {
      "text": "\fSe budbringerens fodtrin hen over bjergene!\fHan forkynder fred!\fJuda, hold dine fester, indfri dine løfter,\ffor en ondskabens mand skal ikke længere forbryde sig mod dig;\fhan er fuldstændig udryddet.",
      "number": 1
    },
    {
      "text": "\fEn der spreder, drager op imod dig.\fBevogt fæstningen!\fSpejd ud over vejen!\fBind op om lænderne!\fSaml al din kraft!",
      "number": 2
    },
    {
      "text": "\fFor JHVH genopretter Jakobs herlighed, ja, Israels herlighed,\ffor vandaler har vandaliseret dem og ødelagt deres vinstokke.",
      "number": 3
    },
    {
      "text": "\fHans krigeres skjolde er rødlige,\fde stærke mænd er klædt i skarlagen,\fstridsvognene funkler af stål på den dag han ruster til krig,\fspyddene svinges.",
      "number": 4
    },
    {
      "text": "\fI gaderne farer stridsvognene rundt;\fde styrter af sted på de åbne pladser.\fDe er som fakler at se til; de løber som lynet.",
      "number": 5
    },
    {
      "text": "\fHan husker på sine bedste mænd,\fde snubler under deres gang,\fde haster hen til muren,\fskjoldtaget bliver rejst.",
      "number": 6
    },
    {
      "text": "\fFlodernes dæmninger åbnes,\fog paladset smelter.",
      "number": 7
    },
    {
      "text": "\fDet står fast:\fHun føres i eksil.\fHun føres væk, og hendes slavepiger sukker som duer,\fde slår sig for brystet.",
      "number": 8
    },
    {
      "text": "\fNineve var ligesom en vandrig fiskedam fra de dage da den blev til;\fmen de flygter.\f>>Stands! Stands!<<\fMen ingen vender om.",
      "number": 9
    },
    {
      "text": "\fStjæl sølv! Stjæl guld!\fDer er ingen ende på skattene,\fen herlighed af alle mulige kostbare ting.",
      "number": 10
    },
    {
      "text": "\fØde og ørken og ødelæggelse;\fet bange hjerte og rysten i knæene;\falle lænder vrider sig!\fAlles ansigter har skiftet farve.\n\n",
      "number": 11
    },
    {
      "text": "\fHvor er nu løvernes hule og den eng hvor de unge løver holdt til?\fHvor løven og løvinden færdedes, og løveungen, uden at nogen skræmte den?",
      "number": 12
    },
    {
      "text": "\fEn løve der sønderrev hvad der var nok til dens unger, kvalte til sine løvinder og fyldte sine skjul med bytte og sine huler med det sønderrevne bytte.",
      "number": 13
    },
    {
      "text": "\f>>Se, jeg kommer imod dig,<< siger Hærskarers HERRE,\f>>og jeg vil brænde dine vogne så de går op i røg;\fsværd skal fortære dine unge løver.\fJeg vil udrydde dit sønderrevne bytte fra jorden,\fog dine budbringeres stemmer skal ikke længere høres.<<",
      "number": 14
    }
  ],
  "titles": [
    {
      "text": "Budskab om fred",
      "verse": 1
    },
    {
      "text": "Nineves ødelæggelse",
      "verse": 2
    }
  ],
  "footnotes": [
    {
      "text": "Det hebraiske ord * ʕᵃvar* kan betyde både >>drage over/forbi<< eller >>overtræde<< forstået som at forbryde sig.",
      "type": "E",
      "verse": 1,
      "position": 171
    },
    {
      "text": "Nineve.",
      "type": "T",
      "verse": 2,
      "position": 36
    },
    {
      "text": "Ordret >>Styrk lænderne<<. I denne sammenhæng er der dog tale om at binde kjortlen op om lænderne, så man bedre kan løbe og være klar til kamp.",
      "type": "E",
      "verse": 2,
      "position": 97
    },
    {
      "text": "Andre oversættelser har >>Jakobs herlighed ligesom Israels herlighed<<, sådan at Jakob står for Juda og Israel for Nordriget. Men det ville i så fald være en mærkelig sammenligning, fordi Nordriget ikke eksisterede længere på Nahums tid. Det hebraiske *ki* forstås derfor her emfatisk.",
      "type": "E",
      "verse": 3,
      "position": 62
    },
    {
      "text": "Dvs. Nineves fjende.",
      "type": "T",
      "verse": 4,
      "position": 5
    },
    {
      "text": "Ordret >>vognen er med ild af stål<<. *pᵊlādôt* forekommer kun denne ene gang i GT, så det er uvist, om det betyder >>stål<< eller betegner en form for udsmykning på vognene.",
      "type": "E",
      "verse": 4,
      "position": 101
    },
    {
      "text": "Når bymuren, som var bygget af lersten, blev ramt af oversvømmelser fra floder, var den i stor fare for at >>smelte<<, dvs. gå i opløsning.",
      "type": "E",
      "verse": 7,
      "position": 48
    },
    {
      "text": "Enten Nineve eller et gudebillede.",
      "type": "T",
      "verse": 8,
      "position": 19
    },
    {
      "text": "Es 38,14. Es 59,11. Ez 7,16.",
      "type": "E",
      "verse": 8,
      "position": 86
    },
    {
      "text": "Sidste del af verset oversættes ordret >>fra hendes [= Nineve] dage<<, men den hebraiske tekst er vanskelig. En anden mulighed er at rette *mîymê hî* i den masoretiske tekst til *mêymeyhā* hvilket også understøttes af både LXX og Vulgata. Sammen med næste linje ville det give oversættelsen >>men hendes vand flygter<<.",
      "type": "E",
      "verse": 9,
      "position": 68
    },
    {
      "text": "Ordret >>hjertet smelter<<, som er en typisk formulering i GT til at udtrykke angst.",
      "type": "E",
      "verse": 11,
      "position": 45
    },
    {
      "text": "Der er uenighed om, hvilken farve ansigterne skifter til. LXX og Vulgata oversætter med >>ansigterne er alle som brændte/sorte potter<<, mens andre oversætter med >>bliver hede/røde<<.",
      "type": "E",
      "verse": 11,
      "position": 123
    },
    {
      "text": "I grundteksten står der >>hendes<<, men de fleste oversættelser vælger >>dine<< som her, hvilket blandt andet understøttes af LXX og Vulgata.",
      "type": "E",
      "verse": 14,
      "position": 78
    },
    {
      "text": "Eller >>landet<<.",
      "type": "T",
      "verse": 14,
      "position": 190
    }
  ]
}