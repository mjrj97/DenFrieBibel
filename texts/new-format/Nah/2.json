{
  "book": "Nahums Bog",
  "abbreviation": "Nah",
  "chapter": 2,
  "translation": 75,
  "contributors": [
    {
      "type": "Oversættelse",
      "name": "Trine Tøndering"
    },
    {
      "type": "Eksegetisk bearbejdning",
      "name": "Christian Højgaard"
    }
  ],
  "verses": [
    {
      "number": 1,
      "text": "\fSe budbringerens fodtrin hen over bjergene!\fHan forkynder fred!\fJuda, hold dine fester, indfri dine løfter,\ffor en ondskabens mand skal ikke længere forbryde sig mod dig;\fhan er fuldstændig udryddet.",
      "title": "Budskab om fred",
      "footnotes": [
        {
          "text": "E: Det hebraiske ord * ʕᵃvar* kan betyde både »drage over/forbi« eller »overtræde« forstået som at forbryde sig.",
          "position": 171
        }
      ],
      "version": 1511218800000
    },
    {
      "number": 2,
      "text": "\fEn der spreder, drager op imod dig.\fBevogt fæstningen! \fSpejd ud over vejen!\fBind op om lænderne!\fSaml al din kraft!",
      "title": " Nineves ødelæggelse",
      "footnotes": [
        {
          "text": "T: Nineve.",
          "position": 36
        },
        {
          "text": "E: Ordret »Styrk lænderne«. I denne sammenhæng er der dog tale om at binde kjortlen op om lænderne, så man bedre kan løbe og være klar til kamp.",
          "position": 98
        }
      ],
      "version": 1511218800000
    },
    {
      "number": 3,
      "text": "\fFor JHVH genopretter Jakobs herlighed, ja, Israels herlighed,\ffor vandaler har vandaliseret dem og ødelagt deres vinstokke.",
      "footnotes": [
        {
          "text": "E: Andre oversættelser har »Jakobs herlighed ligesom Israels herlighed«, sådan at Jakob står for Juda og Israel for Nordriget. Men det ville i så fald være en mærkelig sammenligning, fordi Nordriget ikke eksisterede længere på Nahums tid. Det hebraiske *ki* forstås derfor her emfatisk.",
          "position": 62
        }
      ],
      "version": 1511218800000
    },
    {
      "number": 4,
      "text": "\fHans krigeres skjolde er rødlige,\fde stærke mænd er klædt i skarlagen,\fstridsvognene funkler af stål på den dag han ruster til krig,\fspyddene svinges.",
      "footnotes": [
        {
          "text": "T: Dvs. Nineves fjende.",
          "position": 5
        },
        {
          "text": "E: Ordret »vognen er med ild af stål«. *pᵊlādôt* forekommer kun denne ene gang i GT, så det er uvist, om det betyder »stål« eller betegner en form for udsmykning på vognene.",
          "position": 101
        }
      ],
      "version": 1511218800000
    },
    {
      "number": 5,
      "text": "I gaderne farer stridsvognene rundt;\fde styrter af sted på de åbne pladser.\fDe er som fakler at se til; de løber som lynet.",
      "version": 1511218800000
    },
    {
      "number": 6,
      "text": "\fHan husker på sine bedste mænd,\fde snubler under deres gang,\fde haster hen til muren,\fskjoldtaget bliver rejst.",
      "version": 1511218800000
    },
    {
      "number": 7,
      "text": "\fFlodernes dæmninger åbnes,\fog paladset smelter.",
      "footnotes": [
        {
          "text": "E: Når bymuren, som var bygget af lersten, blev ramt af oversvømmelser fra floder, var den i stor fare for at »smelte«, dvs. gå i opløsning.",
          "position": 48
        }
      ],
      "version": 1511218800000
    },
    {
      "number": 8,
      "text": "\fDet står fast:\fHun føres i eksil.\fHun føres væk, og hendes slavepiger sukker som duer,\fde slår sig for brystet.",
      "footnotes": [
        {
          "text": "T: Enten Nineve eller et gudebillede.",
          "position": 19
        },
        {
          "text": "E: Es 38,14. Es 59,11. Ez 7,16.",
          "position": 86
        }
      ],
      "version": 1511218800000
    },
    {
      "number": 9,
      "text": "\fNineve var ligesom en vandrig fiskedam fra de dage da den blev til;\fmen de flygter.\f»Stands! Stands!«\fMen ingen vender om.",
      "footnotes": [
        {
          "text": "E: Sidste del af verset oversættes ordret »fra hendes [= Nineve] dage«, men den hebraiske tekst er vanskelig. En anden mulighed er at rette *mîymê hî* i den masoretiske tekst til *mêymeyhā* hvilket også understøttes af både LXX og Vulgata. Sammen med næste linje ville det give oversættelsen »men hendes vand flygter«.",
          "position": 68
        }
      ],
      "version": 1511218800000
    },
    {
      "number": 10,
      "text": "\fStjæl sølv! Stjæl guld!\fDer er ingen ende på skattene,\fen herlighed af alle mulige kostbare ting.",
      "version": 1511218800000
    },
    {
      "number": 11,
      "text": "\fØde og ørken og ødelæggelse;\fet bange hjerte og rysten i knæene;\falle lænder vrider sig!\fAlles ansigter har skiftet farve.\f\n",
      "footnotes": [
        {
          "text": "E: Ordret »hjertet smelter«, som er en typisk formulering i GT til at udtrykke angst.",
          "position": 45
        },
        {
          "text": "E: Der er uenighed om, hvilken farve ansigterne skifter til. LXX og Vulgata oversætter med »ansigterne er alle som brændte/sorte potter«, mens andre oversætter med »bliver hede/røde«.",
          "position": 123
        }
      ],
      "version": 1511218800000
    },
    {
      "number": 12,
      "text": "\fHvor er nu løvernes hule og den eng hvor de unge løver holdt til?\fHvor løven og løvinden færdedes, og løveungen, uden at nogen skræmte den?",
      "version": 1511218800000
    },
    {
      "number": 13,
      "text": "\fEn løve der sønderrev hvad der var nok til dens unger, kvalte til sine løvinder og fyldte sine skjul med bytte og sine huler med det sønderrevne bytte.",
      "version": 1511218800000
    },
    {
      "number": 14,
      "text": "\f»Se, jeg kommer imod dig,« siger Hærskarers HERRE,\f»og jeg vil brænde dine vogne så de går op i røg;\fsværd skal fortære dine unge løver.\fJeg vil udrydde dit sønderrevne bytte fra jorden,\fog dine budbringeres stemmer skal ikke længere høres.«",
      "footnotes": [
        {
          "text": "E: I grundteksten står der »hendes«, men de fleste oversættelser vælger »dine« som her, hvilket blandt andet understøttes af LXX og Vulgata.",
          "position": 75
        },
        {
          "text": "T: Eller »landet«.",
          "position": 187
        }
      ],
      "version": 1511218800000
    }
  ]
}