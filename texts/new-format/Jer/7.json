{
  "book": "Jeremias' Bog",
  "abbreviation": "Jer",
  "chapter": 7,
  "version": 1494453600000,
  "verses": [
    {
      "text": "Det ord som kom fra JHVH til Jeremias:",
      "number": 1
    },
    {
      "text": "Stil dig i porten til JHVHs hus. Der skal du udråbe dette ord og sige: Hør JHVHs ord, hele Juda! I som går ind ad disse porte for at tilbede JHVH!",
      "number": 2
    },
    {
      "text": "Således taler Hærskarers JHVHv, Israels Gud: Ret op på jeres veje og jeres gerninger, så vil jeg lade jer bo på dette sted.",
      "number": 3
    },
    {
      "text": "I må ikke stole på løgnagtige ord, når de siger: >>JHVHs tempel, JHVHs tempel, JHVHs tempel er her!<<",
      "number": 4
    },
    {
      "text": "Men hvis I virkelig retter op på jeres veje og jeres gerninger, og hvis I virkelig gør ret mellem en mand og hans næste,",
      "number": 5
    },
    {
      "text": "og I lader være med at udnytte den fremmede, den faderløse og enken, og ikke udgyder uskyldigt blod på dette sted, og ikke følger andre guder til ulykke for jer selv,",
      "number": 6
    },
    {
      "text": "da vil jeg lade jer bo på dette sted, i det land som jeg gav jeres fædre, fra evighed og til evighed.",
      "number": 7
    },
    {
      "text": "Se, I stoler på løgnagtige ord, som intet gavner.",
      "number": 8
    },
    {
      "text": "Skulle I stjæle, slå ihjel og bedrive hor og sværge falsk og tænde ild for Ba'al og følge fremmede guder som I ikke kender,",
      "number": 9
    },
    {
      "text": "og så komme og stå for mit ansigt i dette hus som bærer mit navn, og sige: >>Vi er frelst<<, for så at kunne gøre alle disse afskyelige ting?",
      "number": 10
    },
    {
      "text": "Er dette hus som bærer mit navn, blevet en røverhule i jeres øjne? Ja, jeg har selv set det, siger JHVH.",
      "number": 11
    },
    {
      "text": "Gå dog til mit sted som var i Shilo, hvor jeg lod mit navn bo i begyndelsen, og se hvad jeg har gjort ved det på grund af mit folk Israels ondskab.",
      "number": 12
    },
    {
      "text": "Jeg talte til jer tidligt og ustandseligt, men I hørte ikke. Jeg kaldte på jer, men I svarede ikke. Så nu, siger Herren, fordi I gør alle disse gerninger,",
      "number": 13
    },
    {
      "text": "vil jeg gøre det samme ved dette hus, som jeg har gjort ved Shilo; dette hus som bærer mit navn, og som I stoler på, det sted som jeg gav jer og jeres fædre..",
      "number": 14
    },
    {
      "text": "Og jeg vil smide jer bort fra mit ansigt, ligesom jeg smed alle jeres brødre, alt Efraims afkom, bort.",
      "number": 15
    },
    {
      "text": "Og du, du må ikke bede for dette folk og ikke opløfte klageskrig eller bøn for dem og ikke trænge ind på mig med forbøn, for jeg vil ikke høre dig.",
      "number": 16
    },
    {
      "text": "Ser du ikke hvad de gør i Judas byer og på Jerusalems gader?",
      "number": 17
    },
    {
      "text": "Børnene samler træ, og fædrene tænder ilden, og kvinderne ælter dej for at lave kager til himmelens dronning, og de udøser drikofre for andre guder for at fornærme mig.",
      "number": 18
    },
    {
      "text": "Er det mig, de fornærmer? siger JHVH. Er det ikke sig selv, så de må skamme sig ved det?",
      "number": 19
    },
    {
      "text": "Derfor siger den herre JHVH således: Se min vrede og min harme udøses over dette sted, over mennesker og over dyr og over markens træer og landets frugt, og den skal brænde og ikke gå ud.",
      "number": 20
    },
    {
      "text": "Således siger Hærskarers JHVHv, Israels Gud: Føj jeres brændofre til jeres slagtofre og spis kødet!",
      "number": 21
    },
    {
      "text": "For jeg talte ikke med jeres fædre, og gav dem heller ikke befalinger den dag da jeg førte dem ud af Egyptens land, angående brændoffer og slagtoffer.",
      "number": 22
    },
    {
      "text": "Men dette befalede jeg dem: Hør min røst, så vil jeg være jeres Gud, og I skal være mit folk, og I skal vandre på hele den vej jeg befaler jer, for at det må gå jer godt.",
      "number": 23
    },
    {
      "text": "Men de hørte ikke og spidsede ikke ører, men de fulgte i deres onde hjerters stædighed deres egne råd, og de gik tilbage og ikke fremad.",
      "number": 24
    },
    {
      "text": "Fra den dag jeres fædre forlod Egyptens land, og indtil denne dag sendte jeg alle mine tjenere, profeterne, til jer dagligt, tidligt og ustandseligt.",
      "number": 25
    },
    {
      "text": "Men de hørte mig ikke og spidsede ikke ører, men de gjorde deres nakke stiv. De var værre end deres fædre.",
      "number": 26
    },
    {
      "text": "Og du skal sige alle disse ord til dem, men de skal ikke høre dig. Du skal kalde på dem, men de skal ikke svare dig.",
      "number": 27
    },
    {
      "text": "Og du skal sige til dem: >>Dette er det folk som ikke hører på JHVHs deres Guds røst og ikke tager imod opdragelse. Troskaben er gået til grunde og tilintetgjort fra deres mund.<<",
      "number": 28
    },
    {
      "text": "Klip dit hår af og kast det bort. Opløft en dødsklage på de nøgne høje, for JHVH har forkastet og forladt den slægt som hans vrede er vendt imod.",
      "number": 29
    },
    {
      "text": "For Judas børn har handlet ondt i mine øjne, siger JHVH. De har sat deres afskyelige ting i det hus som bærer mit navn, så de har besmittet det.",
      "number": 30
    },
    {
      "text": "Og de har bygget Tofets høje, som er i Ben-Hinnoms dal, for at brænde deres sønner og døtre i ilden. Det har jeg ikke befalet, og det er heller ikke faldet mig på sinde.",
      "number": 31
    },
    {
      "text": "Derfor, se, de dage kommer, siger JHVH, hvor man ikke mere skal kalde det Tofet og Ben-Hinnoms dal, men Morderdalen. Og af mangel på plads skal de begrave i Tofet.",
      "number": 32
    },
    {
      "text": "Og dette folks døde kroppe skal blive til føde for himmelens fugle og dyrene på jorden, og ingen skal skræmme dem bort.",
      "number": 33
    },
    {
      "text": "Og jeg vil lade fryds og glædes stemme, brudgoms og bruds stemme ophøre i Judas byer og i Jerusalems gader, for landet skal blive til en ruin.",
      "number": 34
    }
  ],
  "titles": [
    {
      "text": "Jeremias råder jøderne til at de skal omvende sig og ikke stole på deres hykleriske gudstjeneste, og forkynder at Jerusalem og templet skal ødelægges ligesom Shilo.",
      "verse": 1
    },
    {
      "text": "Profeten må ikke bede for dem på grund af deres alvorlige afgudsdyrkelse som er skyld i at landet skal ødelægges.",
      "verse": 16
    },
    {
      "text": "JHVH forkaster deres hykleriske offer og klager over deres store ulydighed mod alle profeternes taler.",
      "verse": 21
    },
    {
      "text": "JHVH byder dem at hyle og græde, for deres glæde skal vendes til sorg.",
      "verse": 29
    }
  ],
  "footnotes": [
    {
      "text": "Ordret >>gør jeres veje og jeres gerninger gode<<.",
      "type": "T",
      "verse": 3,
      "position": 84
    },
    {
      "text": "*hemmah* >>er her<< er vanskeligt at oversætte. Ordret betyder det >>de<<, og KJV oversætter det med >>JHVHs tempel er disse<<. DO92 udelader helt at oversætte det.",
      "type": "E",
      "verse": 4,
      "position": 98
    },
    {
      "text": "Ordret >>som kaldes mit navn over det<<.",
      "type": "T",
      "verse": 10,
      "position": 64
    },
    {
      "text": "Kan også oversættes med >>provokere<<.",
      "type": "T",
      "verse": 18,
      "position": 163
    },
    {
      "text": "Ordret >>strakte ikke deres ører<<.",
      "type": "T",
      "verse": 24,
      "position": 39
    },
    {
      "text": "Ordret >>sin vredes slægt<<.",
      "type": "T",
      "verse": 29,
      "position": 144
    }
  ]
}