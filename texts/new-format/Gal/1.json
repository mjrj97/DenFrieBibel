{
  "book": "Paulus' Brev til Galaterne",
  "abbreviation": "Gal",
  "chapter": 1,
  "version": 1639695600000,
  "authors": [
    {
      "name": "Torben Kjær",
      "type": "translation"
    },
    {
      "name": "Endnu ikke sket",
      "type": "exegetic processing"
    }
  ],
  "verses": [
    {
      "text": "\fPaulus, apostel, ikke fra mennesker eller ved et menneske, men ved Jesus Kristus og Gud Faderl, som oprejste ham fra de døde, v2 og alle brødrene sammen med mig hilser menighederne i Galatien: v3 Nåde være med jer og fred fra Gud, vores Far, og Herren Jesus Kristus, v4 som gav sig selv hen for vores synder for at rive os ud af den nuværende onde verden efter vores Guds og Fars vilje. v5 Ham være ære i evighedernes evigheder! Amen.",
      "number": 1
    },
    {
      "text": "\fJeg undrer mig over at I så hurtigt vender jer fra ham som kaldte jer til Kristi nåde, til et andet evangelium v7 som ikke er et andet, men der er nogle som forvirrer jer, og som vil forvanske evangeliet om Kristus. v8 Ja, selv hvis vi eller en engel fra himlen forkynder jer evangeliet imod det som vi har forkyndt jer, forbandet skal han være! v9 Ligesom vi har sagt før, så siger jeg nu igen: Hvis nogen forkynder jer evangeliet imod det som I har modtaget, forbandet skal han være! v10 Altså, forsøger jeg nu at trække mennesker eller Gud over på min side? Eller forsøger jeg at behage mennesker? Hvis jeg fremdeles behagede mennesker, var jeg ikke Kristi tjener.",
      "number": 6
    },
    {
      "text": "\fFor jeg meddeler jer, brødre, at det evangelium som er blevet forkyndt af mig, ikke er et menneskes evangelium. v12 For jeg har ikke modtaget det af et menneske eller er blevet undervist i det, men har modtaget det ved en åbenbaring fra Jesus Kristus. v13 For I har hørt om min adfærd dengang i jødedommen at jeg over al måde forfulgte Guds menighed og forsøgte at udrydde den, v14 og at jeg gik videre i jødedommen end mange jævnaldrende i mit folk, for jeg brændte mere for mine fædrene overleveringer. v15 Men da Gud, som havde udskilt mig fra min moders liv, og som kaldte mig ved sin nåde, v16 besluttede at åbenbare sin søn for mig for at jeg skulle forkynde evangeliet om ham blandt hedningerne, rådførte jeg mig ikke straks med kød og blod, v17 jeg drog heller ikke op til Jerusalem til dem som var apostle før mig, men jeg drog bort til Arabien, og jeg vendte igen tilbage til Damaskus. v18 Derefter, efter tre år, drog jeg op til Jerusalem for at møde Kefas, og jeg blev hos ham femten dage, v19 og jeg så ikke nogen anden af apostlene end Jakob, Herrens bror, v20 og hvad jeg skriver til jer, se, jeg vidner overfor Gud at jeg ikke lyver. v21 Derefter kom jeg til Syriens og Kilikiens egne, v22 men jeg var personlig ukendt for Kristi menigheder i Judæa. v23 Men de hørte blot at han som før forfulgte os, nu forkynder troen som han før forsøgte at udrydde, v24 og de priste Gud på grund af mig.",
      "number": 11
    }
  ],
  "titles": [
    {
      "text": "Forord",
      "verse": 1
    },
    {
      "text": "Indledning",
      "verse": 2
    },
    {
      "text": "Forsvar for evangeliet",
      "verse": 7
    }
  ],
  "footnotes": []
}