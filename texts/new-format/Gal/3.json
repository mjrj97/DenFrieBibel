{
  "book": "Paulus' Brev til Galaterne",
  "abbreviation": "Gal",
  "chapter": 3,
  "translation": 75,
  "contributors": [
    {
      "name": "Torben Kjær",
      "type": "Oversættelse"
    },
    {
      "name": "Endnu ikke sket",
      "type": "Eksegetisk bearbejdning"
    },
    {
      "name": "Trine Tøndering",
      "type": "Literært tjek"
    }
  ],
  "verses": [
    {
      "text": "\fÅh, uforstandige galatere! Hvem har forhekset jer for hvis øjne Jesus Kristus blev malet som korsfæstet? v2 Dette ene vil jeg vide af jer: Modtog I Ånden på grund af lovgerninger eller ved at høre i tro? v3 Er I så uforstandige? I begyndte i Ånden, men vil I nu fuldende i kødet? v4 Har I forgæves erfaret så meget? Hvis det da virkelig var forgæves. v5 Han som altså tildeler jer Ånden og virker undergerninger i jer, gør han det på grund af jeres lovgerninger, eller ved at I hørte i tro?",
      "number": 1,
      "version": 1639695600000
    },
    {
      "text": "Ligesom Abraham troede på Gud, og det blev regnet ham som retfærdighed. v7 Forstå da at de med troen er Abrahams sønner. v8 Og fordi Skriften forudså at Gud erklærer folkene retfærdige på grund af tro, forkyndte han forud evangeliet for Abraham: »I dig skal alle folkene velsignes«, v9 så at de med troen velsignes sammen med den troende Abraham.",
      "number": 6,
      "version": 1639695600000
    },
    {
      "text": "\fFor alle de med lovgerninger er forbandede, for der står skrevet: Forbandet enhver som ikke bliver i alt det som er blevet skrevet i lovens bog, og gør det. v11 Og det er tydeligt at ingen erklæres retfærdig for Gud ved loven, for »den retfærdige skal leve på grund af tro«, v12 men loven er ikke af tro, men »den som gør disse ting, skal leve ved dem«. v13 Kristus løskøbte os fra lovens forbandelse ved at han blev en forbandelse i stedet for os, for der står skrevet: »Forbandet enhver som hænger på et træ«, v14 for at Abrahams velsignelse skulle komme til folkene i Kristus Jesus for at vi skulle modtage løftet, det vil sige Ånden, ved troen.",
      "number": 10,
      "version": 1639695600000
    },
    {
      "text": "\fBrødre, jeg taler som et menneske: Ingen ophæver eller supplerer dog et menneskes pagt som er blevet erklæret retsgyldigt, v16 men til Abraham og hans efterkommer blev løfterne talt; han siger ikke: »Og til efterkommerne«, som man taler om mange, men som man taler om én: »Og din efterkommer«, som er Kristus. v17 Men jeg mener dette: En pagt som forud er blevet erklæret retsgyldig af Gud, kan loven, som er kommet 430 år efter, ikke ophæve så at løftet sættes ud af kraft. v18 For hvis arven er på grund af loven, er den ikke mere på grund af løftet, men Gud har skænket den til Abraham ved løftet.",
      "number": 15,
      "version": 1639695600000
    },
    {
      "text": "\fHvorfor da loven? For overtrædelsernes skyld blev den tilføjet, indtil den efterkommer er kommet som er blevet lovet, befalet ved engle, ved en formidlers hånd, v20 men en formidler tilhører ikke én, men Gud er én. v21 Er loven da imod Guds løfter? Aldeles ikke! Hvis der var blevet givet en lov som kunne gøre levende, så ville der virkelig være retfærdighed på grund af loven, v22 men Skriften har indesluttet alt under synd for at løftet på grund af tro på Jesus Kristus skulle blive givet til de troende.",
      "number": 19,
      "version": 1639695600000
    },
    {
      "text": "\fMen før troen kom, blev vi bevogtet under loven ved at vi blev indesluttede med henblik på troen som skulle åbenbares, v24 så at loven er blevet vores opdrager til Kristus for at vi skulle blive erklæret retfærdige på grund af tro. v25 Men efter at troen er kommet, er vi ikke mere under en opdrager. v26 For I er alle i Kristus Jesus Guds sønner ved troen. v27 For alle I som er blevet døbt til Kristus, lod jer iklæde Kristus. v28 Der er ikke jøde eller græker, der er ikke slave eller fri, der er ikke mand eller kvinde, for I er alle én i Kristus Jesus, v29 men når I tilhører Kristus, så er I Abrahams efterkommere, arvinger ifølge løftet.",
      "number": 23,
      "version": 1639695600000
    }
  ],
  "titles": [
    {
      "text": "Erfaringsbevis for retfærdighed ved tro",
      "verse": 1,
      "version": 1639695600000
    },
    {
      "text": "Skriftbevis for retfærdighed ved tro",
      "verse": 2,
      "version": 1639695600000
    },
    {
      "text": "Frikøbt fra forbandelsen",
      "verse": 7,
      "version": 1639695600000
    },
    {
      "text": "Løftet og loven",
      "verse": 11,
      "version": 1639695600000
    },
    {
      "text": "Lovens formål",
      "verse": 16,
      "version": 1639695600000
    },
    {
      "text": "De troendes status i Kristus",
      "verse": 20,
      "version": 1639695600000
    }
  ],
  "footnotes": []
}