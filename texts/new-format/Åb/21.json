{
  "book": " Johannes’ Åbenbaring",
  "abbreviation": "Åb",
  "chapter": 21,
  "version": 1648076400000,
  "verses": [
    {
      "text": "Jeg så en ny himmel og en ny jord. For den første himmel og den første jord var forsvundet, og havet eksisterer ikke mere. v2 Jeg så den hellige by, det ny Jerusalem, stige ned fra himlen, fra Gud, beredt som en brud der er smykket for sin brudgom. v3 Jeg hørte en høj stemme fra tronen sige: >>Se, Guds bolig er hos menneskene, og han vil bo hos dem, og de vil være hans folk, og Gud selv vil være hos dem, v4 og han vil tørre hver tåre af deres øjne, og døden vil ikke være mere eller sorg eller skrig eller pine, for det der var før er forsvundet.<< v5 Han som sidder på tronen, sagde: >>Se, jeg gør alt nyt,<< og han siger: >>Skriv, for disse ord er troværdige og sande.<< v6 Han sagde til mig: >>Det er sket. Jeg er Alfa og Omega, begyndelsen og afslutningen. Jeg vil give den der tørster, af kilden med livets vand som gave. v7 Den som sejrer, vil arve dette, og jeg vil være hans Gud, og han vil være min søn. v8 Men de feje og utro og modbydelige og mordere og utugtige og troldmænd og afgudsdyrkere og alle løgnerne, deres del er i søen som brænder med ild og svovl; det er den anden død.<<",
      "number": 1
    },
    {
      "text": "En af de syv engle med de syv skåle som var fulde af de syv sidste plager, kom og talte med mig og sagde: >>Kom, jeg vil vise dig bruden, Lammets hustru.<< v10 Han førte mig i Ånden op på et stort og højt bjerg, og han viste mig den hellige by, Jerusalem, som steg ned fra himlen, fra Gud v11 med Guds herlighed. Dens stråleglans er som den kostbareste sten, som krystalklar jaspis. v12 Den havde en stor og høj mur, den havde tolv porte, og på portene tolv engle og indskrevne navne, som er navnene på Israels børns tolv stammer; v13 mod øst tre porte, mod nord tre porte, mod syd tre porte og mod vest tre porte. v14 Byens mur har tolv grundsten og på dem tolv navne på Lammets tolv apostle. v15 Han som talte med mig, havde en guldmålestok til at måle byen og dens porte og dens mur. v16 Byen er anlagt som en firkant, og dens længde er som bredden. Med røret målte han byen til 12.000 stadier; dens længde, bredde og højde er ens. v17 Han målte dens mur til 144 alen efter menneskers mål, som er engles mål. v18 Dens murværk var jaspis, og byen var rent guld der ligner rent glas. v19 Bymurens grundsten var smykket med alle slags ædelsten: Den første grundsten var jaspis, den anden var safir, den tredje kalkedon, den fjerde smaragd, v20 den femte sardonyks, den sjette sarder, den syvende krysolit, den ottende beryl, den niende topas, den tiende krysopras, den ellevte hyacint, den tolvte ametyst, v21 og de tolv porte var tolv perler, hver af portene var af én perle, og byens gade var af rent guld som gennemsigtigt glas. v22 Jeg så ikke noget tempel i den, for dens tempel er Herren, Gud, den almægtige, og Lammet. v23 Byen har ikke brug for solen eller månen til at skinne for den, for Guds herlighed oplyste den, og Lammet var dens lys. v24 Folkene vandrer ved dens lys, og jordens konger bringer deres herlighed til den, v25 og dens porte bliver ikke lukket om dagen, og nat er ikke dér, v26 og de bringer folkenes herlighed og kostbarheder til den. v27 Intet urent skal komme ind i den og heller ikke nogen der øver modbydelighed og løgn, kun de som står skrevet i livets bog, Lammets bog.",
      "number": 9
    }
  ],
  "titles": [
    {
      "text": "Den nye himmel og jord",
      "verse": 1
    },
    {
      "text": "Det ny Jerusalem",
      "verse": 2
    }
  ],
  "footnotes": [
    {
      "text": "Ordret: >>det første<<",
      "type": "T",
      "verse": 1,
      "position": 535
    }
  ]
}