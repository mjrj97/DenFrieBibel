{
  "book": "Anden Mosebog",
  "abbreviation": "2Mos",
  "chapter": 14,
  "version": 1587506400000,
  "authors": [
    {
      "name": "Jørgen Bækgaard Thomsen",
      "type": "translation"
    },
    {
      "name": "Endnu ikke sket",
      "type": "exegetic processing"
    },
    {
      "name": "Trine Tøndering",
      "type": "literary check"
    }
  ],
  "verses": [
    {
      "text": "\fJHVH talte til Moses og sagde:",
      "number": 1
    },
    {
      "text": ">>Tal til Israels børn så de vender om og slår lejr ud for Pi-ha-Kirot, mellem Migdol og havet, ud for Ba’al-Sefon, over for det skal I slå lejr ved havet.",
      "number": 2
    },
    {
      "text": "For Farao vil sige om Israels børn: >De er faret vild i landet, ørkenen har lukket sig om dem.<",
      "number": 3
    },
    {
      "text": "Og jeg vil forhærde Faraos hjerte så han vil forfølge dem, og jeg vil forherlige mig på Farao og på hele hans hær. Så skal egypterne forstå at jeg er JHVH.<< Og de gjorde sådan.",
      "number": 4
    },
    {
      "text": "Kongen af Egypten fik besked om at folket var flygtet. Da vendte Faraos og hans tjeneres hjerte sig mod folket, og de sagde: >>Hvad er det vi har gjort, for vi lod Israel rejse, så de ikke skal trælle for os?<<",
      "number": 5
    },
    {
      "text": "Så lod han spænde for sin vogn og tog sit folk med sig.",
      "number": 6
    },
    {
      "text": "Og han tog seks hundrede udvalgte vogne og alle andre vogne i Egypten og vognkæmpere på dem alle.",
      "number": 7
    },
    {
      "text": "JHVH forhærdede Egyptens kong Faraos hjerte så at han forfulgte Israels børn; men Israels børn drog ud med en løftet hånd.",
      "number": 8
    },
    {
      "text": "Så satte egypterne efter dem og indhentede dem, hvor de havde slået lejr ved havet – alle Faraos hestevogne og hans ryttere og hans hær – ved Pi-ha-Kirot ud for Ba’al-Sefon.",
      "number": 9
    },
    {
      "text": "\fFarao nærmede sig; og Israels børn løftede deres øjne, og se: Egypterne rykkede ud efter dem; da blev de meget bange, og Israels børn råbte til JHVH.",
      "number": 10
    },
    {
      "text": "De sagde til Moses: >>Er der ikke grave i Egypten, siden du tog os ud for at dø i ørkenen? Hvad er det du har gjort med os ved at føre os ud af Egypten?",
      "number": 11
    },
    {
      "text": "Er det ikke det vi sagde til dig i Egypten, da vi sagde: >Lad os være, vi vil trælle for egypterne. For det er os bedre for os at trælle for egypterne end at dø i ørkenen.<<<",
      "number": 12
    },
    {
      "text": "Da sagde Moses til folket: >>Frygt ikke, træd frem og se JHVHs frelse, som han vil udføre for jer i dag; for som I skal se egypterne i dag, skal I ikke i evighed se dem igen.",
      "number": 13
    },
    {
      "text": "JHVH vil kæmpe for jer, og I – I skal tie stille.<<",
      "number": 14
    },
    {
      "text": "\fJHVH sagde til Moses: >>Hvorfor skriger du til mig? Sig til Israels børn at de skal bryde op;",
      "number": 15
    },
    {
      "text": "og du – løft din stav og ræk din hånd ud over havet og kløv det, så skal Israels børn gå midt igennem havet på tør grund.",
      "number": 16
    },
    {
      "text": "Men jeg, se: jeg vil forhærde egypternes hjerte så de følger efter dem; og jeg vil forherlige mig på Farao og på hele hans hær, på hans vogne og på hans ryttere.",
      "number": 17
    },
    {
      "text": "Egypterne skal forstå at jeg er JHVH, når jeg forherliger mig på Farao, på hans vogne og på hans ryttere.<<",
      "number": 18
    },
    {
      "text": "\fDa brød Guds engel, som gik foran Israels hær, op og gik om bag dem; og skysøjlen brød op fra at være foran dem og stillede sig bag dem",
      "number": 19
    },
    {
      "text": "så den kom mellem Egyptens hær og Israels hær, og den var sky og mørke, men oplyste natten; den ene kom ikke den anden nær hele natten.",
      "number": 20
    },
    {
      "text": "Moses rakte sin hånd ud over havet, og JHVH drev havet væk ved en stærk østenstorm hele natten og gjorde havet til tørt land; og vandene skiltes ad.",
      "number": 21
    },
    {
      "text": "Israels børn gik midt igennem havet på tørt land, idet vandet var som en mur på deres højre og på deres venstre side.",
      "number": 22
    },
    {
      "text": "Og egypterne forfulgte dem og kom efter dem, alle Faraos heste, hans vogne og hans ryttere, til midten af havet.",
      "number": 23
    },
    {
      "text": "Men det skete i morgenvagten at JHVH så ned til Egyptens hær gennem ildsøjlen og skyen, og han skabte forvirring i Egyptens hær,",
      "number": 24
    },
    {
      "text": "og han fjernede hjulene fra deres vogne og lod dem rykke frem med besvær. Da sagde egypterne: >>Lad os flygte for Israel, for JHVH kæmper for dem mod Egypten.<<",
      "number": 25
    },
    {
      "text": "\fDa sagde JHVH til Moses: >>Ræk din hånd ud over havet, så vandet vender tilbage over egypterne, over deres vogne og over deres ryttere.<<",
      "number": 26
    },
    {
      "text": "Så rakte Moses sin hånd ud over havet, og havet vendte ved daggry tilbage til sit normale leje, og da egypterne flygtede imod det, styrtede JHVH egypterne midt ud i havet.",
      "number": 27
    },
    {
      "text": "Vandet vendte tilbage og dækkede vognene og rytterne i hele Faraos hær, som var kommet efter dem ud i havet; der blev end ikke én tilbage af dem.",
      "number": 28
    },
    {
      "text": "Men Israels børn vandrede på det tørre midt gennem havet, og vandet var som en mur for dem på deres højre og på deres venstre side.",
      "number": 29
    },
    {
      "text": "Sådan frelste JHVH Israel den dag fra egypternes hånd, og Israel så egypterne ligge døde ved havets bred.",
      "number": 30
    },
    {
      "text": "Israel så den stærke hånd som JHVH havde vist mod Egypten, og folket frygtede JHVH; og de troede på JHVH og på Moses, hans tjener.",
      "number": 31
    }
  ],
  "titles": [
    {
      "text": "Israel lejrer sig ved havet efter Guds Befaling; Farao sætter efter dem med sin hær",
      "verse": 1
    },
    {
      "text": "Israelitternes frygt",
      "verse": 10
    },
    {
      "text": "Frelsens Herre",
      "verse": 15
    },
    {
      "text": "Israelitterne går tørskoede gennem havet",
      "verse": 19
    },
    {
      "text": "Straffen over forfølgerne",
      "verse": 26
    }
  ],
  "footnotes": [
    {
      "text": "Ordret: >>Egypten<<.",
      "type": "T",
      "verse": 4,
      "position": 132
    },
    {
      "text": "Der er formodentlig tænkt på veludrustede stridsvogne.",
      "type": "E",
      "verse": 7,
      "position": 39
    },
    {
      "text": "Ordet *wᵊ* (>>og<<) kan i sammenhængen muligvis oversættes: >>nemlig<<. Derved undgår man også at skulle underforstå et >>andre<< (se næste note).",
      "type": "T",
      "verse": 7,
      "position": 42
    },
    {
      "text": "Ordet >>andre<< er underforstået ud fra sammenhængen.",
      "type": "T",
      "verse": 7,
      "position": 53
    },
    {
      "text": "Ordet *šāliš* betyder ordret: >>3. mand<<. Det er måske betegnelse for >>adjudant<< eller >>officer<<.",
      "type": "T",
      "verse": 7,
      "position": 84
    },
    {
      "text": "Udtrykket angiver styrke og uforfærdethed.",
      "type": "T",
      "verse": 8,
      "position": 122
    },
    {
      "text": "Ordret: >>Egypten<<.",
      "type": "T",
      "verse": 9,
      "position": 18
    },
    {
      "text": "Ordret: >>Egypten<<.",
      "type": "T",
      "verse": 10,
      "position": 72
    },
    {
      "text": ">>Egypten<<.",
      "type": "T",
      "verse": 12,
      "position": 99
    },
    {
      "text": "Ordret: >>Egypten<<.",
      "type": "T",
      "verse": 13,
      "position": 132
    },
    {
      "text": "Ordret: >>Egyptens<<.",
      "type": "T",
      "verse": 17,
      "position": 40
    },
    {
      "text": "Ordret: >>kommer<<.",
      "type": "T",
      "verse": 17,
      "position": 60
    },
    {
      "text": "Ordret: >>Egypten<<.",
      "type": "T",
      "verse": 18,
      "position": 9
    },
    {
      "text": "Meningen er at der var mørke over egypterne, men lys hos israelitterne, jf. 9. plage.",
      "type": "E",
      "verse": 20,
      "position": 91
    },
    {
      "text": "Ordret: >>fik til at gå (væk)<<.",
      "type": "T",
      "verse": 21,
      "position": 58
    },
    {
      "text": "Ordret: >>i<<.",
      "type": "T",
      "verse": 24,
      "position": 67
    },
    {
      "text": "Det hebraiske ord indikerer også frygt og panik.",
      "type": "E",
      "verse": 24,
      "position": 112
    },
    {
      "text": "Ordet *yāsar* betyder: >>fjernede<<. Mange oversættere følger de gamle oversættelser og går ud fra at der skulle stå: *jæʔæsor*: >>blokerede<<. I konsonantteksten skal der blot indføjes et enkelt bogstav.",
      "type": "T",
      "verse": 25,
      "position": 15
    },
    {
      "text": "Ordret: >>da sagde Egypten<<.",
      "type": "T",
      "verse": 25,
      "position": 93
    },
    {
      "text": "Den hebraiske tekst har singularis, jf. foregående note.",
      "type": "T",
      "verse": 25,
      "position": 102
    },
    {
      "text": "Ordret: >>Egypten<<. Således også: >>over dets vogne og over dets ryttere<<.",
      "type": "T",
      "verse": 26,
      "position": 96
    },
    {
      "text": "Ordret: >>Egyptens<<.",
      "type": "T",
      "verse": 30,
      "position": 48
    },
    {
      "text": "Ordret: >>Egypten<<.",
      "type": "T",
      "verse": 30,
      "position": 77
    },
    {
      "text": "Ordret: >>store<<.",
      "type": "T",
      "verse": 31,
      "position": 20
    }
  ]
}