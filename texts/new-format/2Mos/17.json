{
  "book": "Anden Mosebog",
  "abbreviation": "2Mos",
  "chapter": 17,
  "version": 1587506400000,
  "authors": [
    {
      "name": "Jørgen Bækgaard Thomsen",
      "type": "translation"
    },
    {
      "name": "Endnu ikke sket",
      "type": "exegetic processing"
    },
    {
      "name": "Trine Tøndering",
      "type": "literary check"
    }
  ],
  "verses": [
    {
      "text": "\fSå brød hele Israels børns menighed op fra Sins ørken og drog videre fra sted til sted efter JHVHs anvisning, og de slog lejr i Refidim, men folket havde intet vand at drikke.",
      "number": 1
    },
    {
      "text": "Folket kivedes med Moses og de sagde: >>Giv os vand, så vi kan drikke!<<; men Moses sagde til dem: >>Hvorfor vil I kives med mig? Hvorfor ville I friste JHVH?<<",
      "number": 2
    },
    {
      "text": "Men folket tørstede dér efter vand, og folket knurrede mod Moses og sagde: >>Hvorfor har du ført os op fra Egypten, er det for at dræbe mig og mine børn og mit kvæg med tørst?<<",
      "number": 3
    },
    {
      "text": "Da skreg Moses til JHVH og sagde: >>Hvad skal jeg gøre ved dette folk? Om lidt stener de mig!<<",
      "number": 4
    },
    {
      "text": "Men JHVH sagde til Moses: >>Gå frem foran folket og tag nogle af Israels ældste med dig, og tag din stav med hvilken du slog på Nilen, i din hånd og gå.",
      "number": 5
    },
    {
      "text": "Se, jeg vil stå foran dig dér på klippen ved Horeb, og du skal slå på klippen, så skal der strømme vand ud af den så folket kan drikke.<< Og Moses gjorde sådan for øjnene af Israels ældste.",
      "number": 6
    },
    {
      "text": "Så kaldte han stedets navn Massa og Meriba på grund af Israels børns kiv, og fordi de havde fristet JHVH og sagt: >>Mon JHVH er i vor midte eller ej?<<",
      "number": 7
    },
    {
      "text": "\fAmalek kom og gik til angreb mod Israel i Refidim.",
      "number": 8
    },
    {
      "text": "Da sagde Moses til Josva: >>Udvælg os nogle mænd og ryk ud og kæmp mod Amalek; i morgen vil jeg stille mig på toppen af højen med Guds stav i min hånd.<<",
      "number": 9
    },
    {
      "text": "Josva gjorde som Moses havde sagt til ham om at kæmpe mod Amalek, og Moses, Aron og Hur gik op på toppen af højen.",
      "number": 10
    },
    {
      "text": "Og det skete, når Moses løftede sin hånd, fik Israel overtaget; men når han lod sin hånd synke, fik Amalek overtaget.",
      "number": 11
    },
    {
      "text": "Da Moses’ hænder blev tunge, tog de en sten og lagde under ham, og han satte sig på den; og Aron og Hur støttede hans hænder, en på den ene side og en på den anden side, så hans hænder stadig blev holdt oppe indtil solen gik ned.",
      "number": 12
    },
    {
      "text": "Og Josva svækkede Amalek og dets folk med sværdets klinge.",
      "number": 13
    },
    {
      "text": "JHVH sagde til Moses: >>Skriv dette til erindring i bogen, og indprent det i Josvas ører: At jeg afgjort vil udslette Amaleks minde under himlen.<<",
      "number": 14
    },
    {
      "text": "Moses byggede et alter og gav det navnet: >>JHVH er mit banner.<<",
      "number": 15
    },
    {
      "text": "Han sagde: >>Sandelig,  det er et mindesmærke over JHVHs plan: der vil være krig for JHVH mod Amalek fra slægt til slægt.<<",
      "number": 16
    }
  ],
  "titles": [
    {
      "text": "Moses slår vand af klippen",
      "verse": 1
    },
    {
      "text": "Kamp med amalekitterne",
      "verse": 8
    }
  ],
  "footnotes": [
    {
      "text": "Ordret: >>mund<<, her kan det også oversættes: >>befaling<<.",
      "type": "T",
      "verse": 1,
      "position": 110
    },
    {
      "text": "Ordret: >>floden<<, men det er Nilen, der er tænkt på.",
      "type": "T",
      "verse": 5,
      "position": 134
    },
    {
      "text": "Betyder: >>fristelse<<.",
      "type": "E",
      "verse": 7,
      "position": 32
    },
    {
      "text": "Betyder: >>kiv<<.",
      "type": "E",
      "verse": 7,
      "position": 42
    },
    {
      "text": "Josva hed egentlig >>Hosea<< (betyder:>>hjælp<<), men fik af Moses navnet >>Josva<< (betyder: >>JHVH er hjælp<<), se 4 Mos 13,16.",
      "type": "E",
      "verse": 9,
      "position": 25
    },
    {
      "text": "Det vil sige: dets hær.",
      "type": "E",
      "verse": 13,
      "position": 37
    },
    {
      "text": "Ordret: >>læg det<<.",
      "type": "T",
      "verse": 14,
      "position": 70
    },
    {
      "text": "Den hebraiske tekst har fordoblet verbet; det bruges til at understrege, at noget helt afgjort skal ske.",
      "type": "T",
      "verse": 14,
      "position": 104
    },
    {
      "text": "Oversættelsen af *kî* er omdiskuteret. I de fleste sammenhænge skal det oversættes: >>for/thi<<, evt. >>fordi<<. Især det sidste kan nok give mening her. Oversættelsen bliver: >>Fordi en hånd er rakt ud mod JHVHs trone, fører JHVH krig mod Amalek<< (se også de næste noter).",
      "type": "T",
      "verse": 16,
      "position": 22
    },
    {
      "text": "Alteret.",
      "type": "E",
      "verse": 16,
      "position": 27
    },
    {
      "text": "Den hebraiske tekst har Guds navn i forkortet form: *yāh*.",
      "type": "T",
      "verse": 16,
      "position": 56
    },
    {
      "text": "Hele denne første sætning er sprogligt vanskelig. Det hænger sammen med en meget kort formulering og med usikkerhed om betydningen af især ordet: *kēs*, der som regel opfattes som kortform for: *kissēˀ*: >>trone<< (jf. noten ovenfor). En del oversættere regner det for at være en variant af: *nēs* (>>banner<<), så oversættelsen skal være: >>Hånd på JHVHs banner<<. Atter andre vil aflede det af verbet *kss* (>>beregne<<), så det skal oversættes: >>plan<<. Det forudsætter at *yād* (>>hånd<<) skal oversættes: >>mindesmærke<<, som det skal i nogle sammenhænge. Denne forståelse er valgt her, men det må understreges, at usikkerheden er udtalt.",
      "type": "T",
      "verse": 16,
      "position": 62
    }
  ]
}