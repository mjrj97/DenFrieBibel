{
  "book": "Anden Mosebog",
  "abbreviation": "2Mos",
  "chapter": 5,
  "version": 1587506400000,
  "authors": [
    {
      "name": "Jørgen Bækgaard Thomsen",
      "type": "translation"
    },
    {
      "name": "Endnu ikke sket",
      "type": "exegetic processing"
    },
    {
      "name": "Trine Tøndering",
      "type": "literary check"
    }
  ],
  "verses": [
    {
      "text": "\fDerefter gik Moses og Aron til Farao og sagde: >>Så siger JHVH, Israels Gud: Lad mit folk gå så de kan holde fest for mig i ørkenen.<<",
      "number": 1
    },
    {
      "text": "Men Farao sagde: >>Hvem er JHVH, hvis røst jeg skal adlyde og lade Israel gå? Jeg har ikke kendt JHVH, og jeg vil heller ikke lade Israel gå.<<",
      "number": 2
    },
    {
      "text": "Så sagde de: >>Hebræernes Gud har mødtes med os; lad os dog gå tre dages rejse ud i ørkenen, og lad os bringe offer til JHVH, vor Gud, så han ikke skal ramme os med pesten eller med sværdet.<<",
      "number": 3
    },
    {
      "text": "Men Egyptens konge sagde til dem: >>Hvorfor, Moses og Aron, vil I holde folket fra dets arbejde? Gå hen til jeres tvangsarbejde.<<",
      "number": 4
    },
    {
      "text": "Og Farao sagde: >>Se, nu er landets folk blevet talrige, og I vil bringe dem hvile fra deres tvangsarbejde.<<",
      "number": 5
    },
    {
      "text": "Samme dag befalede Farao slavefogederne over folket og dets arbejdsformænd:",
      "number": 6
    },
    {
      "text": ">>I skal ikke samle for at give folket strå til at fremstille teglsten som i går og i forgårs; de må selv gå og samle sig strå;",
      "number": 7
    },
    {
      "text": "og det kvantum sten, som de lavede i går og i forgårs – pålæg dem at de ikke må levere et mindre antal. Ja, de er dovne, derfor skriger de og siger: >Lad os gå, lad os ofre til vor Gud.<",
      "number": 8
    },
    {
      "text": "Gør arbejdet tungt for mændene, så de har nok at gøre med det og ikke lytter på løgnagtige ord.<<",
      "number": 9
    },
    {
      "text": "Da gik folkets slavefogeder og dets formænd ud og sagde til folket: >>Således har Farao sagt: >Jeg giver jer ikke strå.",
      "number": 10
    },
    {
      "text": "Gå selv, tag jeres strå, hvor I kan finde det; men der bliver ikke skåret ned på jeres arbejde.<<<",
      "number": 11
    },
    {
      "text": "Så spredte folket sig over hele Egyptens land for at samle stubbe som erstatning for strå.",
      "number": 12
    },
    {
      "text": "Slavefogederne skyndede på dem idet de sagde: >>Fuldfør jeres arbejde, dag for dags opgave, ligesom da der var strå.<<",
      "number": 13
    },
    {
      "text": "Og Israels børns arbejdsformænd, som Faraos slavefogeder havde sat over dem, blev pryglet idet de sagde: >>Hvorfor har I ikke opfyldt jeres kvantum med at lave teglsten i går og i dag som i går og i forgårs?<<",
      "number": 14
    },
    {
      "text": "Da kom Israels børns arbejdsformænd og råbte til Farao: >>Hvorfor gør du sådan med dine trælle?",
      "number": 15
    },
    {
      "text": "Der bliver ikke givet strå til dine trælle, og >teglsten<, siger de til os, >skal I lave!< Og se: dine trælle bliver pryglet; men det er dit folk der har syndet.<<",
      "number": 16
    },
    {
      "text": "Men han sagde: >>I er dovne, dovne. Derfor siger I: >Lad os gå, lad os ofre til JHVH.<",
      "number": 17
    },
    {
      "text": "Men gå nu hen og arbejd. Ingen strå bliver givet til jer, men I skal give det fastsatte kvantum teglsten.<<",
      "number": 18
    },
    {
      "text": "Da så Israels børns arbejdsformænd at de var i en ond situation, idet der blev sagt: >>I må intet formindske i antallet af jeres teglsten, dag for dags opgave.<<",
      "number": 19
    },
    {
      "text": "Da traf de Moses og Aron der kom den i møde, da de gik ud fra Farao.",
      "number": 20
    },
    {
      "text": "De sagde til dem: >>JHVH skal se på jer og skal dømme jer som har gjort vores lugt stinkende i Faraos øjne og i hans tjeneres øjne, så I har givet et sværd i deres hånd til at slå os ihjel.<<",
      "number": 21
    },
    {
      "text": "Da vendte Moses sig igen til JHVH og sagde: >>Herre, hvorfor handler du ondt mod dette folk? Hvorfor har du dog sendt mig?",
      "number": 22
    },
    {
      "text": "For siden jeg gik til Farao for at tale i dit navn, har han handlet ondt mod dette folk, og du har ingenlunde befriet dit folk<<.",
      "number": 23
    }
  ],
  "titles": [
    {
      "text": "Moses og Aron hos Farao",
      "verse": 1
    }
  ],
  "footnotes": [
    {
      "text": "Mange oversættere indføjer med støtte i den Samaritanske Pentateuch et *mē-* (>>end<<) foran *ʕam* (>>folk<<), så oversættelsen bliver: >>se, nu er de talrigere end landets folk<<. Meningen med den overleverede tekst må være at Farao med glæde ser at han har mange trælle, og den rigdom vil han ikke give slip på. *ʕam hāʔāreṣ* (>>landets folk<<) er i hans mund en foragtelig betegnelse for landarbejdere.",
      "type": "E",
      "verse": 5,
      "position": 56
    },
    {
      "text": "Som regel opfatter man: *tōˀsifûn* (>>I skal (ikke) samle<<) som skrivefejl for: *tôsîfûn*: >>I skal (ikke) fortsætte med<<.",
      "type": "T",
      "verse": 7,
      "position": 19
    },
    {
      "text": "Det er slavefogedernes udsagn der er refereret.",
      "type": "E",
      "verse": 14,
      "position": 97
    },
    {
      "text": "Det sidste er et stående hebraisk udtryk for: *tidligere*. Ordret virker det selvmodsigende her.",
      "type": "E",
      "verse": 14,
      "position": 207
    },
    {
      "text": "Formuleringen i den masoretiske tekst er omdiskuteret. Som der er vokaliseret, står verbet *ḥṭˀ* (>>synde<<) som qatal 2. pers. fem. sing., men opfattes – medmindre man foreslår rettelser – oftest som uregelmæssig 3. pers. fem. sing.; *ʕam*  (>>folk<<) er dog normalt mask. Septuaginta og Vulgata har tilsyneladende læst (eller rettet til): *wᵊḥāṭāˀtā lᵊʕammexā*: >>men du har forsyndet dig mod dit folk<<).",
      "type": "T",
      "verse": 16,
      "position": 163
    },
    {
      "text": "Grundteksten har ordet: *rāʕ* (>>ond situation<<, ofte oversat: >>knibe<<). Den egyptiske hovedgud hed Ra, og Farao var personificering af netop Ra. Formændene så sig selv i *rāʕ*, en ond situation; de var udleveret til dem der dyrkede Ra.",
      "type": "E",
      "verse": 19,
      "position": 64
    },
    {
      "text": ">>jer<< er ikke gentaget i grundteksten, men er underforstået, idet det efterfølgende *ʔᵃšer* (>>som<<) henviser til Moses og Aron.",
      "type": "T",
      "verse": 21,
      "position": 57
    },
    {
      "text": "I sammenhængen kan *ʔᵃšer* også oversættes: >>siden (I har gjort ...)<<.",
      "type": "T",
      "verse": 21,
      "position": 61
    },
    {
      "text": "Den hebraiske tekst har verbet *nṣl* (>>befri<<) to gange: Først som infinitiv og derefter som qatal. Det er en almindelig måde i hebraisk til forstærkelse af verbet.",
      "type": "T",
      "verse": 23,
      "position": 109
    }
  ]
}