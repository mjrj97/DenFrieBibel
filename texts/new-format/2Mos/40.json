{
  "book": "Anden Mosebog",
  "abbreviation": "2Mos",
  "chapter": 40,
  "version": 1616022000000,
  "authors": [
    {
      "name": "Jørgen Bækgaard Thomsen",
      "type": "translation"
    },
    {
      "name": "Endnu ikke sket",
      "type": "exegetic processing"
    }
  ],
  "verses": [
    {
      "text": "\fJHVH talte til Moses:",
      "number": 1
    },
    {
      "text": ">>På den første måneds første dag  skal du rejse forsamlingsteltets bolig.",
      "number": 2
    },
    {
      "text": "Der skal du sætte Vidnesbyrdets ark og dække for arken med forhænget.",
      "number": 3
    },
    {
      "text": "Du skal bringe bordet og stille det som hører til på det, op i række, og du skal bringe lysestagen og sætte dens lamper op.",
      "number": 4
    },
    {
      "text": "Du skal sætte guldalteret til røgelse foran Vidnesbyrdets ark og anbringe tæppet for boligens indgang.",
      "number": 5
    },
    {
      "text": "Du skal sætte brændofferalteret foran indgangen til forsamlingsteltets bolig.",
      "number": 6
    },
    {
      "text": "Du skal sætte bækkenet mellem forsamlingsteltet og alteret, og du skal komme vand deri.",
      "number": 7
    },
    {
      "text": "Du skal sætte forgården op hele vejen rundt og hænge tæppet for forgårdens port.",
      "number": 8
    },
    {
      "text": "Du skal tage salvningsolien og salve boligen og alt det som er i den; og du skal hellige den og alle dens redskaber; så skal det være helligt.",
      "number": 9
    },
    {
      "text": "Du skal salve brændofferalteret og alle dets redskaber; og du skal hellige alteret, så skal alteret være højhelligt.",
      "number": 10
    },
    {
      "text": "Du skal salve bækkenet og dets sokkel, og du skal hellige det.",
      "number": 11
    },
    {
      "text": "Du skal føre Aron og hans sønner frem til forsamlingsteltets indgang, og du skal vaske dem med vand.",
      "number": 12
    },
    {
      "text": "Du skal iføre Aron de hellige klæder, og du skal salve ham og hellige ham så han kan gøre præstetjeneste for mig.",
      "number": 13
    },
    {
      "text": "Du skal føre hans sønner frem, og du skal iføre dem kjortler.",
      "number": 14
    },
    {
      "text": "Du skal salve dem, ligesom du salvede deres far, så de kan gøre præstetjeneste for mig; og det skal ske for at deres salvning skal blive dem til en evig præstetjeneste gennem deres slægter.<<",
      "number": 15
    },
    {
      "text": "\fMoses gjorde det; efter alt hvad JHVH havde befalet ham, sådan gjorde han.",
      "number": 16
    },
    {
      "text": "Og det skete i den første måned i det andet år, på den første dag i måneden, da blev boligen rejst.",
      "number": 17
    },
    {
      "text": "Moses rejste boligen, han anbragte dens fodstykker, satte dens planker i, anbragte dens tværlægter og rejste dens stolper.",
      "number": 18
    },
    {
      "text": "Han spændte teltet ud over boligen og lagde teltets dække hen over det, sådan som JHVH havde befalet Moses.",
      "number": 19
    },
    {
      "text": "Så tog han Vidnesbyrdet og lagde det i arken og anbragte bærestængerne på arken; og han satte sonedækket oven på arken.",
      "number": 20
    },
    {
      "text": "Han bragte arken ind i boligen og satte tæppets forhæng op så det dækkede for Vidnesbyrdets ark, sådan som JHVH havde befalet Moses.",
      "number": 21
    },
    {
      "text": "Han satte bordet i forsamlingsteltet, ved teltets side mod nord, uden for forhænget.",
      "number": 22
    },
    {
      "text": "Han lagde brød i række på det for JHVHs ansigt, sådan som JHVH havde befalet Moses.",
      "number": 23
    },
    {
      "text": "Han satte lysestagen i forsamlingsteltet, over for bordet, ved teltets side mod syd.",
      "number": 24
    },
    {
      "text": "Han satte lamperne op for JHVHs ansigt, sådan som JHVH havde befalet Moses.",
      "number": 25
    },
    {
      "text": "Han satte guldalteret i forsamlingsteltet foran forhænget,",
      "number": 26
    },
    {
      "text": "og han brændte vellugtende røgelse på det, sådan som JHVH havde befalet Moses.",
      "number": 27
    },
    {
      "text": "Han anbragte tæppet for boligens indgang.",
      "number": 28
    },
    {
      "text": "Brændofferalteret anbragte han ved indgangen til forsamlingsteltets bolig og ofrede brændofferet og afgrødeofferet på det, sådan som JHVH havde befalet Moses.",
      "number": 29
    },
    {
      "text": "Han anbragte bækkenet mellem forsamlingsteltet og alteret og kom vand i det til at vaske sig i.",
      "number": 30
    },
    {
      "text": "Moses og Aron og hans sønner vaskede deres hænder og deres fødder i det;",
      "number": 31
    },
    {
      "text": "når de gik ind i forsamlingsteltet, og når de kom nær til alteret, vaskede de sig, sådan som JHVH havde befalet Moses.",
      "number": 32
    },
    {
      "text": "Og han rejste forgården rundt om boligen og alteret og satte tæppet op for forgårdens port. Sådan fuldførte Moses arbejdet.",
      "number": 33
    },
    {
      "text": "\fSå dækkede skyen forsamlingsteltet, og JHVHs herlighed fyldte boligen.",
      "number": 34
    },
    {
      "text": "Moses kunne ikke gå ind i forsamlingsteltet, for skyen lå over det, og JHVHs herlighed fyldte boligen.",
      "number": 35
    },
    {
      "text": "Når skyen løftede sig fra boligen, brød Israels børn op på alle deres vandringer.",
      "number": 36
    },
    {
      "text": "Men hvis skyen ikke løftede sig, brød de ikke op før den dag den løftede sig.",
      "number": 37
    },
    {
      "text": "For JHVHs sky var over boligen om dagen, og om natten var der ild i den for øjnene af hele Israels hus på alle deres vandringer.",
      "number": 38
    }
  ],
  "titles": [
    {
      "text": "Befalingen om at rejse helligdommen",
      "verse": 1
    },
    {
      "text": "Helligdommen rejses",
      "verse": 16
    },
    {
      "text": "JHVH tager bolig i helligdommen",
      "verse": 34
    }
  ],
  "footnotes": [
    {
      "text": "Rent, bagt eller stegt mel, der brændes. Det hebraiske ord er: *minḥāʰ*. Man kan overveje oversættelsen: >>kornoffer<<, se 3 Mos 2,1-16.",
      "type": "E",
      "verse": 29,
      "position": 114
    },
    {
      "text": "et hebraiske ord (*massaʕ*) betyder egentlig: >>opbrud (fra en lejr)<<.",
      "type": "T",
      "verse": 36,
      "position": 81
    }
  ]
}