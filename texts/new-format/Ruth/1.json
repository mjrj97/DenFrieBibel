{
  "book": "Ruths bog",
  "abbreviation": "Ruth",
  "chapter": 1,
  "version": 1668034800000,
  "verses": [
    {
      "text": "På den tid\n\t\thvor dommerne virkede\n\tvar der hungersnød i landet,\n\tog en mand fra Betlehem i Juda\n\t\t\t\t\trejste til Moabs land for at slå sig ned der\n\t\t\t\tsammen med sin hustru og deres to sønner.",
      "number": 1
    },
    {
      "text": "\t\t\tManden hed Elimelek,\n\t\t\t\thans hustru No'omi,\n\t\t\t\tog de to sønner hed Maklon og Kiljon.\n\t\t\t\t\tDe var efratiter fra Betlehem i Juda,\n\t\tog de kom til Moab\n\t\tog blev der.",
      "number": 2
    },
    {
      "text": "\tElimelek, No'omis mand, døde,\n\t\tog hun sad tilbage med sine to sønner.",
      "number": 3
    },
    {
      "text": "\t\t\tDe giftede sig med moabitiske kvinder,\n\t\t\t\tden ene hed Orpa,\n\t\t\t\t\tog den anden hed Ruth.\n\t\t\tDe boede der i omkring ti år.",
      "number": 4
    },
    {
      "text": "\tSå døde også både Maklon og Kiljon.\n\tKvinden havde nu mistet begge sine sønner og sin mand.",
      "number": 5
    },
    {
      "text": "\t\tDa besluttede hun og hendes svigerdøtre sig\n\t\t\t\t\tfor at vende tilbage fra Moabs land.\n\t\t\t\tFor i Moab havde hun hørt\n\t\t\t\t\tat JHVH havde besøgt sit folk\n\t\t\t\t\t\tog givet dem brød.",
      "number": 6
    },
    {
      "text": "\t\t\tHun tog af sted\n\t\t\t\t\t\tderfra,\n\t\t\t\t\tog begge hendes svigerdøtre\n\t\t\t\tfulgte med hende på vejen\n\t\t\t\t\ttilbage til Judas land.",
      "number": 7
    },
    {
      "text": "\tDa sagde No'omi til sine to svigerdøtre:\n\t\t\t>>Gå\n\t\t\tI hjem\n\t\t\t\t\thver til jeres mors hus.\n\t\t\t\tMå JHVH være trofast mod jer,\n\t\t\t\t\tligesom I har været det mod de afdøde og mod mig!",
      "number": 8
    },
    {
      "text": "\t\t\t\tMå JHVH lade jer\n\t\t\t\t\tfinde hvile hver\n\t\t\t\t\t\ti sin mands hus!<<\n\t\tHun kyssede dem,\n\t\t\tog de græd\n\t\t\thøjlydt.",
      "number": 9
    },
    {
      "text": "\t\t\tDe sagde til hende:\n\t\t\t\t>>Vi vil følges med dig til dit folk.<<",
      "number": 10
    },
    {
      "text": "\tMen No'omi sagde:\n\t\t\t>>Gå tilbage,\n\t\t\t\t\tmine døtre!\n\t\t\t\tHvorfor skulle I tage med mig?\n\t\t\t\t\tMon der fra min livmoder kan komme flere sønner\n\t\t\t\t\t\tsom kunne blive jeres mænd?",
      "number": 11
    },
    {
      "text": "\t\t\tGå tilbage,\n\t\t\t\t\t\t\tmine døtre!\n\t\t\t\t\t\tGå,\n\t\t\t\t\t\t\tfor jeg er for gammel\n\t\t\t\t\t\t\t\ttil at få en mand.\n\t\t\t\t\tSelv hvis jeg sagde:\n\t\t\t\t\t\t\t\tDer er endnu håb for mig,\n\t\t\t\t\t\t\tja, selv hvis jeg havde en mand i nat\n\t\t\t\t\t\t\t\tog endnu fødte sønner,",
      "number": 12
    },
    {
      "text": "\t\t\t\t\t\tskulle I så vente på dem\n\t\t\t\t\t\t\ttil de blev voksne?\n\t\t\t\t\t\tSkulle I holde jer tilbage\n\t\t\t\t\t\t\tog ikke få mænd?\n\t\t\t\tNej,\n\t\t\t\t\t\tmine døtre!\n\t\t\t\t\tDet er mere trist for mig end for jer\n\t\t\t\t\t\tat JHVHs hånd greb ud efter mig.<<",
      "number": 13
    },
    {
      "text": "\t\t\t\tDa græd de endnu mere,\n\t\t\tog Orpa kyssede sin svigermor farvel,\n\t\t\t\tmen Ruth klyngede sig til hende.",
      "number": 14
    },
    {
      "text": "\t\t\t\t\t\tDa sagde hun:\n\t\t\t\t\t\t\t>>Se, din svigerinde er vendt tilbage til sit folk og til sin gud.\n\t\t\t\t\t\t\t\tFølg efter din svigerinde og vend tilbage!<<",
      "number": 15
    },
    {
      "text": "\t\t\t\t\tOg Ruth sagde:\n\t\t\t\t\t\t\t>>Tving mig ikke til\n\t\t\t\t\t\t\t\t\t\tat forlade dig\n\t\t\t\t\t\t\t\t\t\t\tog gå fra dig,\n\t\t\t\t\t\t\t\t\tfor\n\t\t\t\t\t\t\t\t\t\t\t\t\thvor du går hen,\n\t\t\t\t\t\t\t\t\t\t\t\tder vil jeg gå hen,\n\t\t\t\t\t\t\t\t\t\t\tog\n\t\t\t\t\t\t\t\t\t\t\t\t\thvor du overnatter,\n\t\t\t\t\t\t\t\t\t\t\t\tder vil jeg overnatte.\n\t\t\t\t\t\t\t\t\t\tDit folk er mit folk,\n\t\t\t\t\t\t\t\t\t\t\t\tog din Gud er min Gud.",
      "number": 16
    },
    {
      "text": "\t\t\t\t\t\t\t\t\t\t\t\tHvor du dør,\n\t\t\t\t\t\t\t\t\t\t\tder vil jeg dø,\n\t\t\t\t\t\t\t\t\t\t\t\tog der vil jeg begraves.\n\t\t\t\t\t\t\t\tMå JHVH handle med mig\n\t\t\t\t\t\t\t\t\t\tsådan og føje mere til\n\t\t\t\t\t\t\t\t\thvis\n\t\t\t\t\t\t\t\t\t\tandet end døden skiller os ad.<<",
      "number": 17
    },
    {
      "text": "\t\t\t\t\t\tDa hun så\n\t\t\t\t\t\t\tat hun var fast besluttet på\n\t\t\t\t\t\t\t\tat gå med hende,\n\t\t\t\t\t\tholdt hun op med\n\t\t\t\t\t\t\tat tale hende fra det.",
      "number": 18
    },
    {
      "text": "\t\t\t\t\tDe gik begge\n\t\t\t\t\t\ttil Betlehem.\n\t\t\t\t\tDa\n\t\t\t\t\t\t\tde kom til Betlehem,\n\t\t\t\t\t\tblev der opstandelse i hele byen,\n\t\t\t\t\t\t\tog de sagde:\n\t\t\t\t\t\t\t\t\t>>Er det ikke No'omi?<<",
      "number": 19
    },
    {
      "text": "\t\t\t\t\t\t\t\tHun sagde til dem:\n\t\t\t\t\t\t\t\t\t>>Kald mig ikke No'omi.\n\t\t\t\t\t\t\t\t\t\t\t\tKald mig Mara,\n\t\t\t\t\t\t\t\t\t\t\t\t\tfor den Almægtige har gjort det bittert for mig.",
      "number": 20
    },
    {
      "text": "\t\t\t\t\t\t\t\t\t\t\tJeg drog af sted med fulde hænder,\n\t\t\t\t\t\t\t\t\t\t\t\tmen JHVH har ført mig hjem med tomme hænder.\n\t\t\t\t\t\t\t\t\t\tHvorfor skulle I kalde mig No'omi,\n\t\t\t\t\t\t\t\t\t\t\tnår JHVH har vidnet imod mig,\n\t\t\t\t\t\t\t\t\t\t\tog den Almægtige har behandlet mig dårligt?<<",
      "number": 21
    },
    {
      "text": "\tSådan kom No'omi tilbage,\n\t\t\tog Ruth, hendes moabitiske svigerdatter,\n\t\t\t\tvar med hende\n\t\tda hun kom tilbage fra Moab, og de ankom sammen til Betlehem ved begyndelsen af byghøsten.",
      "number": 22
    }
  ],
  "titles": [
    {
      "text": "Hungersnød får Elimelek til at drage med sin hustru og to sønner fra Betlehem til landet Moab hvor han dør; hans sønner gifter sig og dør også.",
      "verse": 1
    },
    {
      "text": "Hustruen, No'omi, vil drage tilbage til Betlehem; hendes ene svigerdatter tager tilbage til sin familie, men den anden, nemlig Ruth, vil ikke forlade hende.",
      "verse": 6
    },
    {
      "text": "No'omi og Ruth kommer til Betlehem under byghøsten.",
      "verse": 19
    }
  ],
  "footnotes": [
    {
      "text": "*šōfᵊṭîm* >>dommere<< bibeholdes men verbet *šᵊfōṭ* >>dømme<< oversættes ikke med >>dømme<<, fordi dommerne ikke først og fremmest fungerede i retssalen, men mere var ledere af befrielseskampene.",
      "type": "E",
      "verse": 1,
      "position": 34
    },
    {
      "text": "Udtrykket betyder at >>skaffe mad<<, men ved at bevare >>brød<< er det muligt at se en allusion til Bet-lehem >>brødets hus<<",
      "type": "T",
      "verse": 6,
      "position": 176
    },
    {
      "text": "1871 har >>gøre Miskundhed<<. En mulighed her er >>vise sin trofaste kærlighed<<",
      "type": "T",
      "verse": 8,
      "position": 114
    },
    {
      "text": "Bag dette udtryk ligger en meget højtidelig ed, hvor Ruth nedkalder død og anden ulykke over sig selv hvis hun ikke følger sin svigermor til den bitre ende.",
      "type": "E",
      "verse": 17,
      "position": 207
    },
    {
      "text": "liflighed.",
      "type": "T",
      "verse": 20,
      "position": 58
    },
    {
      "text": "bitter.",
      "type": "T",
      "verse": 20,
      "position": 85
    }
  ]
}