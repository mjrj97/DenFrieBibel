{
  "book": "Prædikerens Bog",
  "abbreviation": "Præd",
  "chapter": 8,
  "translation": 25,
  "contributors": [
    {
      "type": "Oversættelse",
      "name": "Trine Tøndering"
    },
    {
      "type": "Eksegetisk bearbejdning",
      "name": "Jørgen Bækgaard Thomsen"
    },
    {
      "type": "Litterært tjek",
      "name": "Endnu ikke sket"
    }
  ],
  "verses": [
    {
      "number": 9,
      "text": "Alt dette har jeg set, og jeg har lagt mærke til al den gerning som gøres under solen; der er en tid da det ene menneske hersker over det andet til dettes ulykke.",
      "footnotes": [
        {
          "text": "T: Ordret: »rettet mit hjerte mod«.",
          "position": 48
        }
      ],
      "version": 1643065200000
    },
    {
      "number": 10,
      "text": "Derefter så jeg ugudelige begravet, de som er kommet og gået fra det hellige sted og bliver prist i byen hvor de har gjort således; også dette er tomhed.",
      "footnotes": [
        {
          "text": "T: Denne oversættelses støttes af et stort antal håndskrifter, mens flertallet skulle oversættes: »bliver glemt«.",
          "position": 97
        },
        {
          "text": "T: Den hebraiske tekst til verset er meget usikker og omdiskuteret. Forskellige håndskrifter og forslag til ændret vokalisering kunne tilsammen give oversættelsen: »Derefter så jeg de ugudelige blive begravet, og da nogle vendte tilbage fra det hellige sted, blev de prist i byen hvor de har gjort sådan. Også det er tomhed«.",
          "position": 153
        }
      ],
      "version": 1643065200000
    },
    {
      "number": 11,
      "text": "Eftersom der ikke fældes en hurtig dom over den onde gerning, er menneskenebørnenes hjerte i dem fuldt af at gøre ondt.",
      "version": 1643065200000
    },
    {
      "number": 12,
      "text": "Selvom en synder gør hundrede gange ondt og lever længe, ved jeg dog at det skal gå dem vel som frygter Gud, dem som frygter for hans ansigt.",
      "version": 1643065200000
    },
    {
      "number": 13,
      "text": "Men det skal ikke gå den ugudelige vel, og han skal ikke forlænge dagene, der er som en skygge, fordi han ikke frygter for Guds ansigt.",
      "version": 1643065200000
    },
    {
      "number": 14,
      "text": "Der er en tomhed som sker på jorden: At der er retfærdige som det går efter de ugudeliges gerning, og at der er ugudelige som det går efter de retfærdiges gerning; jeg sagde at også dette er tomhed.",
      "version": 1643065200000
    },
    {
      "number": 15,
      "text": "Da priste jeg glæden, for et menneske har ikke noget bedre under solen end at spise og drikke og være glad; og dette følger ham i hans slid i de levedage som Gud har givet ham under solen.",
      "version": 1643065200000
    }
  ]
}