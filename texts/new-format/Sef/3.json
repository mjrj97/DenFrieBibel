{
  "book": "Sefanias' Bog",
  "abbreviation": "Sef",
  "chapter": 3,
  "version": 1518476400000,
  "verses": [
    {
      "text": "Ve den oprørske og besmittede, den undertrykkende by!",
      "number": 1
    },
    {
      "text": "Den hører ikke på nogen røst, den tager ikke imod tugt,den stoler ikke på JHVH, den holder sig ikke nær til sin Gud.",
      "number": 2
    },
    {
      "text": "Dens fyrster i dens midte er brølende løver,dens dommere er aftenulve som ikke levner til om morgenen.",
      "number": 3
    },
    {
      "text": "Dens profeter er uforskammede, bedrageriske mænd,dens præster vanhelliger det hellige, gør vold på vejledningen.",
      "number": 4
    },
    {
      "text": "JHVH er retfærdig i dens midte, han gør ikke uret.Morgen efter morgen lader han sin beslutning komme for lyset.- Det slår ikke fejl. –Men den uretfærdige kender ikke til skam.",
      "number": 5
    },
    {
      "text": "Jeg udryddede folkeslag,deres hjørnetårne er ødelagte,jeg har knust deres gader så ingen går gennem dem,deres byer er ødelagt så der ikke er nogen;ingen bor der.",
      "number": 6
    },
    {
      "text": "Jeg sagde: >>Sandelig, du skal frygte mig, tag imod tugt!<<så ville hendes bolig ikke blive udryddet,intet af alt det jeg havde bestemt over hende.Men de stod tidligt op;alle deres gerninger var fordærvede.",
      "number": 7
    },
    {
      "text": "Derfor, vent på mig, siger JHVH,på den dag hvor jeg rejser mig efter bytte!For min beslutning er at jeg vil indsamle folkeslagene,at jeg vil samle kongerigernefor at udøse min fortørnelse over dem, al min brændende vrede.For ved min lidenskabelige ild skal hele jorden fortæres.",
      "number": 8
    },
    {
      "text": "For da vil jeg forvandle folkenes læber til rene læber for at de alle kan påkalde JHVHs navn og tjene ham i enhed.",
      "number": 9
    },
    {
      "text": "Fra regionen bag Kush's floder skal mine tilbedere, mit spredte folk, bringe mine afgrødeofre.",
      "number": 10
    },
    {
      "text": "Den dag skal du ikke skamme dig på grund af alle de gerninger hvormed du forbrød dig imod mig,for da vil jeg fjerne de stolte og pralende fra din midte,og du skal ikke længere ophøje dig selv på mit hellige bjerg.",
      "number": 11
    },
    {
      "text": "Men jeg vil lade et ydmygt og svagt folk blive tilbage i din midte,og de skal søge tilflugt i JHVHs navn.",
      "number": 12
    },
    {
      "text": "Israels rest skal ikke gøre uret og ikke lyve,og der skal ikke findes en bedragerisk tunge i deres mund,for de skal finde føde og hvile,og ingen skal skræmme dem.***",
      "number": 13
    },
    {
      "text": "Syng, Zions datter!Råb højt, Israel!Lovsyng, og fryd dig af hele dit hjerte, Jerusalems datter!",
      "number": 14
    },
    {
      "text": "JHVH har fjernet dommene over dig;han har udryddet din fjende.JHVH, Israels konge, er i din midte,du skal ikke længere frygte noget ondt.",
      "number": 15
    },
    {
      "text": "På den dag skal der siges til Jerusalem:>>Frygt ikke, Zion! Lad ikke dine hænder synke!<<",
      "number": 16
    },
    {
      "text": "JHVH din Gud i din midte;en kriger som frelser.Han skal glæde sig over dig med fryd,han skal tie i sin kærlighed,han skal juble over dig med lovsang.",
      "number": 17
    },
    {
      "text": "De som var bedrøvede fordi de ikke kunne komme til højtiden,dem vil jeg samle, fra dig var de.Forhånelse har hvilet som en byrde over dem.",
      "number": 18
    },
    {
      "text": "Se, til den tid vil jeg skride ind mod alle som plager dig;jeg vil frelse den haltende og samle de fordrevneog gøre dem til pris og til ære i hele det land hvori de blev til skamme.",
      "number": 19
    },
    {
      "text": "Til den tid vil jeg bringe jer;til den tid vil jeg samle.For jeg vil gøre jer til ære{E: Ordret >>navn<<.} og pris blandt alle jordens folknår jeg omvender jeres fangenskab{E: Se noten til 2,7.} for øjnene af jer,siger JHVH.",
      "number": 20
    }
  ],
  "titles": [
    {
      "text": "Den oprørske by",
      "verse": 1
    },
    {
      "text": "JHVHs retfærdighed og Jerusalems genoprettelse",
      "verse": 5
    }
  ],
  "footnotes": [
    {
      "text": "Kan også oversættes med >>opdragelse<< eller >>formaning<<.",
      "type": "E",
      "verse": 2,
      "position": 55
    },
    {
      "text": "Eller >>instruktionen<<. Ordret >>torah'en<<.",
      "type": "E",
      "verse": 4,
      "position": 112
    },
    {
      "text": "Ordret >>hendes<<, sandsynligvis refererende til Jerusalem.",
      "type": "E",
      "verse": 5,
      "position": 24
    },
    {
      "text": "Det hebraiske *mišpāṭ* kan også oversættes med >>ret<< eller >>bud<<. >>Beslutning<< er dog det mest oplagte i konteksten, jf. v. 8.",
      "type": "E",
      "verse": 5,
      "position": 94
    },
    {
      "text": "Sidste del af verset kan også oversættes >>han [= JHVH] kender ikke til uretfærdighed, skam<<, jf. LXX og Vulgata.",
      "type": "E",
      "verse": 5,
      "position": 175
    },
    {
      "text": "Udtrykket >>havde bestemt over hende<< kan også oversættes med >>jeg straffede hende<<, sådan at verset ville have betydningen at selvom Gud straffede byen, ville han ikke helt udrydde den.",
      "type": "E",
      "verse": 7,
      "position": 147
    },
    {
      "text": "Ordret >>med én skulder<<, der på dansk kan gengives med >>skulder ved skulder<<.",
      "type": "E",
      "verse": 9,
      "position": 114
    },
    {
      "text": "Ordret >>græsse<<, der er taget fra en hyrde-metaforik.",
      "type": "E",
      "verse": 13,
      "position": 126
    },
    {
      "text": "Eller >>beslutningerne<<, jf. v. 5 og 8.",
      "type": "E",
      "verse": 15,
      "position": 24
    },
    {
      "text": ">>som<< er underforstået i >>en kriger som frelser<<.",
      "type": "E",
      "verse": 17,
      "position": 47
    },
    {
      "text": "Verset er vanskeligt, og der er foreslået mange oversættelser. En anden mulig oversættelse end den der er forslået her, er at forstå *môʕēd* mere ordret som >>den fastsatte tid<< i stedet for >>højtid<< og at forstå *ʔāsaftî* som >>jeg straffede<< i stedet for >>jeg samlede<< (jf. 1,2-3), hvilket ville give oversættelsen >>De som led på grund af den fastsatte tid [hvor] jeg straffede jer, de var en forhånelse [som] lå over dem<<.",
      "type": "E",
      "verse": 18,
      "position": 138
    },
    {
      "text": "Ordret >>navn<<.",
      "type": "E",
      "verse": 19,
      "position": 139
    },
    {
      "text": "Eller >>over hele jorden<<.",
      "type": "E",
      "verse": 19,
      "position": 155
    }
  ]
}