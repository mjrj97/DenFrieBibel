{
  "book": "Salmernes Bog",
  "abbreviation": "Sl",
  "chapter": 18,
  "version": 1475704800000,
  "authors": [
    {
      "name": "Jørgen Bækgaard Thomsen",
      "type": "translation"
    },
    {
      "name": "Christian Højgaard",
      "type": "exegetic processing"
    },
    {
      "name": "Trine Tøndering",
      "type": "literary check"
    }
  ],
  "verses": [
    {
      "text": "\fTil korlederen. Af JHVHs tjener. Af David, som talte ordene i denne sang for JHVH den dag hvor JHVH havde reddet ham fra alle hans fjenders hånd og fra Sauls hånd.",
      "number": 1
    },
    {
      "text": "\fOg han sagde:\fJeg elsker dig inderligt, JHVHv, min styrke!",
      "number": 2
    },
    {
      "text": "\fJHVH er mit fjeld, min borg og min befrier,\fmin Gud, min klippe, hvor jeg søger tilflugt,\fmit skjold og min frelses horn, min fæstning.",
      "number": 3
    },
    {
      "text": "\fJeg råber til JHVH, den lovpriste,\fog bliver frelst fra mine fjender.",
      "number": 4
    },
    {
      "text": "\fDødens bånd omspændte mig,\fog undergangens strømme forfærdede mig.",
      "number": 5
    },
    {
      "text": "\fDødsrigets bånd omgav mig,\fdødens snarer faldt over mig.",
      "number": 6
    },
    {
      "text": "\fDa jeg var i nød, råbte jeg til JHVH,\fjeg skreg til min Gud om hjælp.\fHan hørte min røst fra sit tempel,\fog mit skrig til ham nåede hans ører.",
      "number": 7
    },
    {
      "text": "\fDa bævede og rystede jorden,\fbjergenes grundvolde skælvede,\fde rystedes, for han var vred.",
      "number": 8
    },
    {
      "text": "\fRøg steg op af hans næse,\ffortærende ild af hans mund,\fkul flammede op fra ham.",
      "number": 9
    },
    {
      "text": "\fHan sænkede himlen og steg ned,\fder var mørke skyer under hans fødder.",
      "number": 10
    },
    {
      "text": "\fHan red på en kerub og fløj,\fog han svævede på vindens vinger.",
      "number": 11
    },
    {
      "text": "\fHan gjorde mørke til sit skjul omkring sig,\fmørke vande og tykke skyer gjorde han til sin hytte.",
      "number": 12
    },
    {
      "text": "\fFra glansen foran ham fór hans skyer af sted,\fhagl og glødende kul.",
      "number": 13
    },
    {
      "text": "\fJHVH tordnede i himlen,\fden Højeste lod sin røst høre,\fhagl og glødende kul.",
      "number": 14
    },
    {
      "text": "\fHan skød sine pile ud og spredte dem,\fmed mange lyn forfærdede han dem.",
      "number": 15
    },
    {
      "text": "\fHavets bund kom til syne,\fjordens grundvolde blottedes\fved din trussel, JHVHv!\fved din vredes ånde.",
      "number": 16
    },
    {
      "text": "\fHan rakte ud fra det høje, han greb mig,\fhan trak mig op af de store vande.",
      "number": 17
    },
    {
      "text": "\fHan friede mig fra min stærke fjende\fog fra dem der hader mig, for de var mig for stærke.",
      "number": 18
    },
    {
      "text": "\fDe overfaldt mig på min ulykkes dag,\fmen JHVH var min støtte.",
      "number": 19
    },
    {
      "text": "\fHan førte mig ud i det åbne land,\fhan frelste mig, for han holder af mig.",
      "number": 20
    },
    {
      "text": "\fJHVH belønnede mig efter min retfærdighed,\fhan gengældte mig efter mine hænders renhed.",
      "number": 21
    },
    {
      "text": "\fFor jeg har nøje fulgt JHVHs veje,\fog jeg er ikke ved synd faldet fra min Gud.",
      "number": 22
    },
    {
      "text": "\fFor alle hans domme har jeg foran mig,\fog hans anordninger har jeg ikke ladet vige fra mig.",
      "number": 23
    },
    {
      "text": "\fJeg var retsindig for ham,\fog jeg vogtede mig for min synd.",
      "number": 24
    },
    {
      "text": "\fJHVH gengældte mig efter min retfærdighed,\fefter mine hænders renhed for hans øjne.",
      "number": 25
    },
    {
      "text": "\fMod den trofaste viser du dig trofast,\fmod den retsindige mand viser du dig retsindig,",
      "number": 26
    },
    {
      "text": "\fmod den rene viser du dig ren,\fmen mod den falske forstiller du dig.",
      "number": 27
    },
    {
      "text": "\fFor du frelser et elendigt folk,\fmen du ydmyger de stolte øjne.",
      "number": 28
    },
    {
      "text": "\fJa, du bringer min lampe til at lyse,\fJHVH, min Gud, oplyser mit mørke.",
      "number": 29
    },
    {
      "text": "\fFor ved din hjælp stormer jeg imod en skare,\fog ved min Guds hjælp springer jeg over en mur.",
      "number": 30
    },
    {
      "text": "\fGuds vej er fuldkommen,\fJHVHs tale er lutret,\fhan er skjold for alle, som søger tilflugt hos ham.",
      "number": 31
    },
    {
      "text": "\fJa, hvem er Gud, hvis ikke JHVH?\fOg hvem er en klippe, undtagen vor Gud?",
      "number": 32
    },
    {
      "text": "\fDen Gud som ruster mig med styrke\fog gør min vej fuldkommen.",
      "number": 33
    },
    {
      "text": "\fHan gør mine fødder som hindernes\fog stiller mig op på mine høje.",
      "number": 34
    },
    {
      "text": "\fHan træner mine hænder til krigen,\fog mine arme til at spænde kobberbuen.",
      "number": 35
    },
    {
      "text": "\fDu giver mig din frelse som skjold,\fog din højre hånd støtter mig,\fog din ydmyghed gør mig stor.",
      "number": 36
    },
    {
      "text": "\fDu skaffer plads under mig for mine skridt,\fog mine ankler vaklede ikke.",
      "number": 37
    },
    {
      "text": "\fJeg forfølger mine fjender og når dem,\fog jeg vender ikke tilbage før jeg har udryddet dem.",
      "number": 38
    },
    {
      "text": "\fJeg knuser dem så de ikke kan stå op,\fde falder under mine fødder.",
      "number": 39
    },
    {
      "text": "\fDu ruster mig med styrke til krigen,\fdu bøjer dem som rejste sig mod mig, under mig.",
      "number": 40
    },
    {
      "text": "\fOg mine fjender – du gav mig deres nakke,\fdem der hadede mig, udryddede jeg.",
      "number": 41
    },
    {
      "text": "\fDe råber om hjælp, men der er ingen frelser,\fde råbte til Herren, men han svarede dem ikke.",
      "number": 42
    },
    {
      "text": "\fJeg knuser dem som støv for vinden,\fsom gadeskarn kaster jeg dem bort.",
      "number": 43
    },
    {
      "text": "\fDu udfrier mig fra folkenes strid,\fdu gør mig til folkeslags hoved,\fet folk som jeg ikke kendte, skal tjene mig.",
      "number": 44
    },
    {
      "text": "\fNår de hører om mig, skal de adlyde mig,\ffremmede børn skal krybe for mig.",
      "number": 45
    },
    {
      "text": "\fFremmede børn synker udmattede sammen,\fde kommer skælvende frem fra deres borge.",
      "number": 46
    },
    {
      "text": "\fJHVH lever! Velsignet er min klippe\fog højt ophøjet min frelses Gud!",
      "number": 47
    },
    {
      "text": "\fHan er den Gud som giver mig hævn\fog lægger folk under mig.",
      "number": 48
    },
    {
      "text": "\fDu er den som udfrier mig fra mine fjender,\fdu ophøjer mig over mine stolte modstandere,\fdu redder mig fra voldsmanden.",
      "number": 49
    },
    {
      "text": "\fDerfor vil jeg prise dig blandt folkeslagene, JHVHv!\fdit navn vil jeg lovsynge.",
      "number": 50
    },
    {
      "text": "\fStor hjælp giver han sin konge\fog viser nåde mod sin salvede,\fmod David og mod hans sæd til evig tid.",
      "number": 51
    }
  ],
  "titles": [
    {
      "text": "Overskrift",
      "verse": 1
    },
    {
      "text": "Lovprisning",
      "verse": 3
    },
    {
      "text": "David råbte til Gud i sin nød",
      "verse": 5
    },
    {
      "text": "Gud hørte og frelste",
      "verse": 8
    },
    {
      "text": "Gud er den retfærdiges og den hjælpeløses hjælp",
      "verse": 21
    },
    {
      "text": "Guds frelsende nærvær",
      "verse": 32
    },
    {
      "text": "Lovprisning af den frelsende Gud",
      "verse": 47
    }
  ],
  "footnotes": [
    {
      "text": "Betydningen af *lamnaṣṣēₐḥ* er usikker, men det er sandsynligvis afledt af et verbum der betyder >>dirigere<<.",
      "type": "E",
      "verse": 1,
      "position": 16
    },
    {
      "text": "Salmen står også – med ubetydelige afvigelser – i 2 Sam 22.",
      "type": "E",
      "verse": 1,
      "position": 164
    },
    {
      "text": "Tidligere ofte oversat >>Belials<<, hvor >>Belial<< blev opfattet som synonym for Satan.",
      "type": "E",
      "verse": 5,
      "position": 43
    },
    {
      "text": "Imperfektiv skal oftest oversættes ved fremtid, men her må verberne oversættes som fortid i forlængelse af forudgående perfektiv",
      "type": "E",
      "verse": 7,
      "position": 24
    },
    {
      "text": "Ordret: >>det brændte for ham<<.",
      "type": "T",
      "verse": 8,
      "position": 91
    },
    {
      "text": "Kan også oversættes: >>udstrakte<<.",
      "type": "T",
      "verse": 10,
      "position": 12
    },
    {
      "text": "Verset er sprogligt knudret. Masoreterne har delt verset, så >>sin hytte<< hører til første halvvers (>>til sin hytte omkring sig<<), men man vælger oftest at se bort fra deres accent her. Ordene >>gjorde han<< står kun i første halvvers, men er for forståelsens skyld gentaget her.",
      "type": "E",
      "verse": 12,
      "position": 97
    },
    {
      "text": "I stedet for *ʕāvᵊrû* (>>fór af sted<<) har 2 Sam 22,13 *bāʕᵃrû*: >>brændte<<.",
      "type": "T",
      "verse": 13,
      "position": 46
    },
    {
      "text": "Fjenderne, sprogligt kan det dog også være pilene.",
      "type": "T",
      "verse": 15,
      "position": 38
    },
    {
      "text": "Ordret: >>vandenes<< (*mayim*), men man vælger oftest med 2 Sam 22,16 at læse *yām*: >>havets<<.",
      "type": "T",
      "verse": 16,
      "position": 7
    },
    {
      "text": "Mange retter her *gᵊdûd*: >>(hær)skare<< til *gāder*: >>mur, vold<<, især ud fra parallellen i næste linje.",
      "type": "E",
      "verse": 30,
      "position": 45
    },
    {
      "text": "Ordet *ʕᵃnāwāʰ* (>>ydmyghed<<) er usædvanligt i sammenhængen, men dog muligt. Sætningen understreger at kongens sejr ikke skyldes hans storhed, men at Gud har bøjet sig ned til ham. Blandt rettelsesforslagene skal især nævnes: *ʕᵃnôtxā*: >>dit svar<< og *ʕezrātᵉxā*: >>din hjælp<<.",
      "type": "E",
      "verse": 36,
      "position": 83
    },
    {
      "text": "Meningen er enten: >>Du lod mig se deres ryg (fordi de flygtede)<<, eller måske snarere: >>du lod mig som sejrherre sætte min fod på deres nakke<<.",
      "type": "E",
      "verse": 41,
      "position": 42
    },
    {
      "text": ">>de råbte<< er underforstået fra forrige linje. Det står ikke her i grundteksten.",
      "type": "T",
      "verse": 42,
      "position": 54
    },
    {
      "text": "Undertiden oversat >>hedningers<<, men det er næppe meningen her.",
      "type": "T",
      "verse": 44,
      "position": 61
    },
    {
      "text": "Ordret: >>Ved ørets høren<<.",
      "type": "T",
      "verse": 45,
      "position": 21
    },
    {
      "text": "Kan også oversættes: >>blandt hedninger<<, men det er næppe meningen her.",
      "type": "T",
      "verse": 50,
      "position": 46
    },
    {
      "text": "nåde",
      "type": "N",
      "verse": 51,
      "position": 45
    }
  ]
}