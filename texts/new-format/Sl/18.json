{
  "book": "Salmernes Bog",
  "abbreviation": "Sl",
  "chapter": 18,
  "version": 1475704800000,
  "verses": [
    {
      "text": "Til korlederen. Af JHVHs tjener. Af David, som talte ordene i denne sang for JHVH den dag hvor JHVH havde reddet ham fra alle hans fjenders hånd og fra Sauls hånd.",
      "number": 1
    },
    {
      "text": "Og han sagde:Jeg elsker dig inderligt, JHVHv, min styrke!",
      "number": 2
    },
    {
      "text": "JHVH er mit fjeld, min borg og min befrier,min Gud, min klippe, hvor jeg søger tilflugt,mit skjold og min frelses horn, min fæstning.",
      "number": 3
    },
    {
      "text": "Jeg råber til JHVH, den lovpriste,og bliver frelst fra mine fjender.",
      "number": 4
    },
    {
      "text": "Dødens bånd omspændte mig,og undergangens strømme forfærdede mig.",
      "number": 5
    },
    {
      "text": "Dødsrigets bånd omgav mig,dødens snarer faldt over mig.",
      "number": 6
    },
    {
      "text": "Da jeg var i nød, råbte jeg til JHVH,jeg skreg til min Gud om hjælp.Han hørte min røst fra sit tempel,og mit skrig til ham nåede hans ører.",
      "number": 7
    },
    {
      "text": "Da bævede og rystede jorden,bjergenes grundvolde skælvede,de rystedes, for han var vred.",
      "number": 8
    },
    {
      "text": "Røg steg op af hans næse,fortærende ild af hans mund,kul flammede op fra ham.",
      "number": 9
    },
    {
      "text": "Han sænkede himlen og steg ned,der var mørke skyer under hans fødder.",
      "number": 10
    },
    {
      "text": "Han red på en kerub og fløj,og han svævede på vindens vinger.",
      "number": 11
    },
    {
      "text": "Han gjorde mørke til sit skjul omkring sig,mørke vande og tykke skyer gjorde han til sin hytte.",
      "number": 12
    },
    {
      "text": "Fra glansen foran ham fór hans skyer af sted,hagl og glødende kul.",
      "number": 13
    },
    {
      "text": "JHVH tordnede i himlen,den Højeste lod sin røst høre,hagl og glødende kul.",
      "number": 14
    },
    {
      "text": "Han skød sine pile ud og spredte dem,med mange lyn forfærdede han dem.",
      "number": 15
    },
    {
      "text": "Havets bund kom til syne,jordens grundvolde blottedesved din trussel, JHVHv!ved din vredes ånde.",
      "number": 16
    },
    {
      "text": "Han rakte ud fra det høje, han greb mig,han trak mig op af de store vande.",
      "number": 17
    },
    {
      "text": "Han friede mig fra min stærke fjendeog fra dem der hader mig, for de var mig for stærke.",
      "number": 18
    },
    {
      "text": "De overfaldt mig på min ulykkes dag,men JHVH var min støtte.",
      "number": 19
    },
    {
      "text": "Han førte mig ud i det åbne land,han frelste mig, for han holder af mig.",
      "number": 20
    },
    {
      "text": "JHVH belønnede mig efter min retfærdighed,han gengældte mig efter mine hænders renhed.",
      "number": 21
    },
    {
      "text": "For jeg har nøje fulgt JHVHs veje,og jeg er ikke ved synd faldet fra min Gud.",
      "number": 22
    },
    {
      "text": "For alle hans domme har jeg foran mig,og hans anordninger har jeg ikke ladet vige fra mig.",
      "number": 23
    },
    {
      "text": "Jeg var retsindig for ham,og jeg vogtede mig for min synd.",
      "number": 24
    },
    {
      "text": "JHVH gengældte mig efter min retfærdighed,efter mine hænders renhed for hans øjne.",
      "number": 25
    },
    {
      "text": "Mod den trofaste viser du dig trofast,mod den retsindige mand viser du dig retsindig,",
      "number": 26
    },
    {
      "text": "mod den rene viser du dig ren,men mod den falske forstiller du dig.",
      "number": 27
    },
    {
      "text": "For du frelser et elendigt folk,men du ydmyger de stolte øjne.",
      "number": 28
    },
    {
      "text": "Ja, du bringer min lampe til at lyse,JHVH, min Gud, oplyser mit mørke.",
      "number": 29
    },
    {
      "text": "For ved din hjælp stormer jeg imod en skare,og ved min Guds hjælp springer jeg over en mur.",
      "number": 30
    },
    {
      "text": "Guds vej er fuldkommen,JHVHs tale er lutret,han er skjold for alle, som søger tilflugt hos ham.",
      "number": 31
    },
    {
      "text": "Ja, hvem er Gud, hvis ikke JHVH?Og hvem er en klippe, undtagen vor Gud?",
      "number": 32
    },
    {
      "text": "Den Gud som ruster mig med styrkeog gør min vej fuldkommen.",
      "number": 33
    },
    {
      "text": "Han gør mine fødder som hindernesog stiller mig op på mine høje.",
      "number": 34
    },
    {
      "text": "Han træner mine hænder til krigen,og mine arme til at spænde kobberbuen.",
      "number": 35
    },
    {
      "text": "Du giver mig din frelse som skjold,og din højre hånd støtter mig,og din ydmyghed gør mig stor.",
      "number": 36
    },
    {
      "text": "Du skaffer plads under mig for mine skridt,og mine ankler vaklede ikke.",
      "number": 37
    },
    {
      "text": "Jeg forfølger mine fjender og når dem,og jeg vender ikke tilbage før jeg har udryddet dem.",
      "number": 38
    },
    {
      "text": "Jeg knuser dem så de ikke kan stå op,de falder under mine fødder.",
      "number": 39
    },
    {
      "text": "Du ruster mig med styrke til krigen,du bøjer dem som rejste sig mod mig, under mig.",
      "number": 40
    },
    {
      "text": "Og mine fjender – du gav mig deres nakke,dem der hadede mig, udryddede jeg.",
      "number": 41
    },
    {
      "text": "De råber om hjælp, men der er ingen frelser,de råbte til Herren, men han svarede dem ikke.",
      "number": 42
    },
    {
      "text": "Jeg knuser dem som støv for vinden,som gadeskarn kaster jeg dem bort.",
      "number": 43
    },
    {
      "text": "Du udfrier mig fra folkenes strid,du gør mig til folkeslags hoved,et folk som jeg ikke kendte, skal tjene mig.",
      "number": 44
    },
    {
      "text": "Når de hører om mig, skal de adlyde mig,fremmede børn skal krybe for mig.",
      "number": 45
    },
    {
      "text": "Fremmede børn synker udmattede sammen,de kommer skælvende frem fra deres borge.",
      "number": 46
    },
    {
      "text": "JHVH lever! Velsignet er min klippeog højt ophøjet min frelses Gud!",
      "number": 47
    },
    {
      "text": "Han er den Gud som giver mig hævnog lægger folk under mig.",
      "number": 48
    },
    {
      "text": "Du er den som udfrier mig fra mine fjender,du ophøjer mig over mine stolte modstandere,du redder mig fra voldsmanden.",
      "number": 49
    },
    {
      "text": "Derfor vil jeg prise dig blandt folkeslagene, JHVHv!dit navn vil jeg lovsynge.",
      "number": 50
    },
    {
      "text": "Stor hjælp giver han sin kongeog viser nåde{N: nåde} mod sin salvede,mod David og mod hans sæd til evig tid.",
      "number": 51
    }
  ],
  "titles": [
    {
      "text": "Overskrift",
      "verse": 1
    },
    {
      "text": "Lovprisning",
      "verse": 3
    },
    {
      "text": "David råbte til Gud i sin nød",
      "verse": 5
    },
    {
      "text": "Gud hørte og frelste",
      "verse": 8
    },
    {
      "text": "Gud er den retfærdiges og den hjælpeløses hjælp",
      "verse": 21
    },
    {
      "text": "Guds frelsende nærvær",
      "verse": 32
    },
    {
      "text": "Lovprisning af den frelsende Gud",
      "verse": 47
    }
  ],
  "footnotes": [
    {
      "text": "Betydningen af *lamnaṣṣēₐḥ* er usikker, men det er sandsynligvis afledt af et verbum der betyder >>dirigere<<.",
      "type": "E",
      "verse": 1,
      "position": 15
    },
    {
      "text": "Salmen står også – med ubetydelige afvigelser – i 2 Sam 22.",
      "type": "E",
      "verse": 1,
      "position": 163
    },
    {
      "text": "Tidligere ofte oversat >>Belials<<, hvor >>Belial<< blev opfattet som synonym for Satan.",
      "type": "E",
      "verse": 5,
      "position": 41
    },
    {
      "text": "Imperfektiv skal oftest oversættes ved fremtid, men her må verberne oversættes som fortid i forlængelse af forudgående perfektiv",
      "type": "E",
      "verse": 7,
      "position": 23
    },
    {
      "text": "Ordret: >>det brændte for ham<<.",
      "type": "T",
      "verse": 8,
      "position": 88
    },
    {
      "text": "Kan også oversættes: >>udstrakte<<.",
      "type": "T",
      "verse": 10,
      "position": 11
    },
    {
      "text": "Verset er sprogligt knudret. Masoreterne har delt verset, så >>sin hytte<< hører til første halvvers (>>til sin hytte omkring sig<<), men man vælger oftest at se bort fra deres accent her. Ordene >>gjorde han<< står kun i første halvvers, men er for forståelsens skyld gentaget her.",
      "type": "E",
      "verse": 12,
      "position": 95
    },
    {
      "text": "I stedet for *ʕāvᵊrû* (>>fór af sted<<) har 2 Sam 22,13 *bāʕᵃrû*: >>brændte<<.",
      "type": "T",
      "verse": 13,
      "position": 45
    },
    {
      "text": "Fjenderne, sprogligt kan det dog også være pilene.",
      "type": "T",
      "verse": 15,
      "position": 37
    },
    {
      "text": "Ordret: >>vandenes<< (*mayim*), men man vælger oftest med 2 Sam 22,16 at læse *yām*: >>havets<<.",
      "type": "T",
      "verse": 16,
      "position": 6
    },
    {
      "text": "Mange retter her *gᵊdûd*: >>(hær)skare<< til *gāder*: >>mur, vold<<, især ud fra parallellen i næste linje.",
      "type": "E",
      "verse": 30,
      "position": 44
    },
    {
      "text": "Ordet *ʕᵃnāwāʰ* (>>ydmyghed<<) er usædvanligt i sammenhængen, men dog muligt. Sætningen understreger at kongens sejr ikke skyldes hans storhed, men at Gud har bøjet sig ned til ham. Blandt rettelsesforslagene skal især nævnes: *ʕᵃnôtxā*: >>dit svar<< og *ʕezrātᵉxā*: >>din hjælp<<.",
      "type": "E",
      "verse": 36,
      "position": 80
    },
    {
      "text": "Meningen er enten: >>Du lod mig se deres ryg (fordi de flygtede)<<, eller måske snarere: >>du lod mig som sejrherre sætte min fod på deres nakke<<.",
      "type": "E",
      "verse": 41,
      "position": 41
    },
    {
      "text": ">>de råbte<< er underforstået fra forrige linje. Det står ikke her i grundteksten.",
      "type": "T",
      "verse": 42,
      "position": 52
    },
    {
      "text": "Undertiden oversat >>hedningers<<, men det er næppe meningen her.",
      "type": "T",
      "verse": 44,
      "position": 59
    },
    {
      "text": "Ordret: >>Ved ørets høren<<.",
      "type": "T",
      "verse": 45,
      "position": 20
    },
    {
      "text": "Kan også oversættes: >>blandt hedninger<<, men det er næppe meningen her.",
      "type": "T",
      "verse": 50,
      "position": 45
    }
  ]
}