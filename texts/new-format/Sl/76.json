{
  "book": "Salmernes Bog",
  "abbreviation": "Sl",
  "chapter": 76,
  "translation": 100,
  "contributors": [
    {
      "type": "Oversættelse",
      "name": "Jørgen Bækgaard Thomsen"
    },
    {
      "type": "Litterært tjek",
      "name": "Trine Tøndering"
    },
    {
      "type": "Eksegetisk bearbejdning",
      "name": "Nicolai Winther-Nielsen"
    }
  ],
  "verses": [
    {
      "number": 1,
      "text": "Til korlederen. Med strengespil.\fSalme af Asaf. En sang.",
      "title": "Overskrift",
      "footnotes": [
        {
          "text": "Betydningen af *lamnaṣṣēₐḥ* er usikker, men det er sandsynligvis afledet af et verbum der betyder »dirigere«.",
          "type": "E",
          "position": 15
        }
      ],
      "version": 1500242400000
    },
    {
      "number": 2,
      "text": "\fI Juda er Gud kendt,\fi Israel er hans navn stort,",
      "title": "Den mægtige Gud på Zion",
      "version": 1500242400000
    },
    {
      "number": 3,
      "text": "\fhans hytte blev sat i Salem, og hans bolig på Zion.",
      "version": 1500242400000
    },
    {
      "number": 4,
      "text": "\fDér knuste han brændende pile,\fskjold og sværd og krig. Sela",
      "footnotes": [
        {
          "text": "Ordret: »buens lyn/brand«.",
          "type": "T",
          "position": 31
        },
        {
          "text": "Sela",
          "type": "N",
          "position": 61
        }
      ],
      "version": 1500242400000
    },
    {
      "number": 5,
      "text": "\fGlansfuld er du,\fog mægtigere end bjerge, hvor rovet er.",
      "title": "Gud sejrer",
      "footnotes": [
        {
          "text": "Oftest formoder man at konsonanterne er byttet om så der ikke skal stå: *nāʔôr* (»glansfuld/lysende«), men: *nôrāʔ*: »frygtelig/frygtindgydende«.",
          "type": "E",
          "position": 10
        },
        {
          "text": "Meningen må være at Gud, der troner på Zion, er mægtigere end alle stormagter. Præpositionen *min* (»mere end«) kan dog også oversættes: »fra«, så linjen lyder: »mægtig fra bjerge, hvor rovet er«. I så fald er meningen at Gud kommer med »rov« fra de »bjerge«, hvor fjenderne er blevet besejret. I stedet for: *ṭeref* (»rov«) vælger mange oversættere at følge bl.a. Septuaginta, der må have læst: *ʕad*: »evige (bjerge)«. Andre foreslår: *qedem*: »urtids(bjerge)«.",
          "type": "E",
          "position": 57
        }
      ],
      "version": 1500242400000
    },
    {
      "number": 6,
      "text": "\fDe standhaftige blev udplyndrede,\fde slumrede i deres søvn,\fog ingen af stridsmændene kunne løfte deres hænder.",
      "footnotes": [
        {
          "text": "ordret: »tapre af hjerte«.",
          "type": "T",
          "position": 16
        },
        {
          "text": "Ordret: »fandt«.",
          "type": "T",
          "position": 98
        }
      ],
      "version": 1500242400000
    },
    {
      "number": 7,
      "text": "\fFor din trussel, Jakobs Gud,\fer både vognkæmpere og heste faldet i den dybe søvn.",
      "footnotes": [
        {
          "text": "Ordret: »gruppe af (krigs)vogne«. I sammenhængen er der dog tænkt på krigerne på vognene.",
          "type": "T",
          "position": 49
        }
      ],
      "version": 1500242400000
    },
    {
      "number": 8,
      "text": "\fDu, ja, du er frygtindgydende,\fog hvem kan bestå for dit ansigt, så snart du bliver vred?",
      "version": 1500242400000
    },
    {
      "number": 9,
      "text": "\fFra himlen forkyndte du dom;\fjorden frygtede og blev stille,",
      "version": 1500242400000
    },
    {
      "number": 10,
      "text": "\fda Gud rejste sig til dom\ffor at frelse alle jordens ydmyge. Sela",
      "footnotes": [
        {
          "text": "Kan med lige så god ret oversættes: »landets«. Det er dog samme ord som i v.9.",
          "type": "T",
          "position": 53
        },
        {
          "text": "Sela",
          "type": "N",
          "position": 66
        }
      ],
      "version": 1500242400000
    },
    {
      "number": 11,
      "text": "\fFor menneskets vrede skal prise dig,\fresten af vredesudbrud binder du om dig.",
      "title": "Tilbed den almægtige Gud",
      "footnotes": [
        {
          "text": "Rettelseforslagene til dette vers er mange. Konsonantteksten kan stort set beholdes på to måder: 1. *ʔādām* (»menneskets«) vokaliseres: *ʔᵉdōm*: »Edom«; *ḥēmōt* (»vredesudbrud«) vokaliseres: *ḥᵃmāt*: »Hamat«; og med Septuaginta rettes sidste ord: *taḥgōr* (»binder du om dig«) til: *tᵉḥāgexā*: »skal fejre dig«. Oversættelsen lyder da: »Ja, det vrede Edom skal prise dig, Hamats rest skal fejre dig«. Henvisningerne til Edom og Hamat er dog ikke indlysende i salmen. – 2: *tôdekkā* (»skal prise dig«) skal vokaliseres: *tādôx*: »du slår itu«; og verbet *ḥgr* (»binde om sig«) forstås ved hjælp af et beslægtet arabisk ord som: »kue/undertvinge«. Oversættelsen lyder da: »Ja, du sønderbryder menneskets vrede, kuer den vrede som er til rest«. Dette er måske den bedste forståelse af verset. Der findes en række mere vidtgående rettelsesforslag.",
          "type": "E",
          "position": 78
        }
      ],
      "version": 1500242400000
    },
    {
      "number": 12,
      "text": "\fAflæg løfter og indfri dem til JHVH, jeres Gud,\falle som omgiver ham, skal bringe gaver til den frygtindgydende.",
      "footnotes": [
        {
          "text": "Grundteksten har: *lammôrāˀ*: »til frygten«. Man vælger som regel at følge bl.a. Septuaginta, der har læst: *lannôrāˀ*: »til den frygtindgydende«.",
          "type": "E",
          "position": 113
        }
      ],
      "version": 1500242400000
    },
    {
      "number": 13,
      "text": "\fHan kuer fyrsternes ånd,\ffrygtindgydende er han for jordens konger.",
      "footnotes": [
        {
          "text": "*rûₐḥ* (»ånd«) har ganske bred betydning, bl.a.: »ånd, vind, ånde, hovmod, sind, livsprincip, mod, vrede«. Især de to sidstnævnte kan overvejes her.",
          "type": "E",
          "position": 25
        }
      ],
      "version": 1500242400000
    }
  ]
}