{
  "book": "Salmernes Bog",
  "abbreviation": "Sl",
  "chapter": 37,
  "version": 1457218800000,
  "verses": [
    {
      "text": "Af David.Far ikke op over dem der handler ondt,bliv ikke misundelig på dem som øver uret,",
      "number": 1
    },
    {
      "text": "for de vil hurtigt visne som græsog falme som en grøn urt.",
      "number": 2
    },
    {
      "text": "Stol på JHVH og gør godt,bo i landet og vogt på troskab,",
      "number": 3
    },
    {
      "text": "og fryd dig over JHVH,så vil han give dig hvad dit hjerte ønsker.",
      "number": 4
    },
    {
      "text": "Vælt din vej på JHVH,og stol på ham, så vil han gøre det.",
      "number": 5
    },
    {
      "text": "Og han skal føre din retfærdighed frem som lysetog din ret som middagsglansen.",
      "number": 6
    },
    {
      "text": "Vær stille over for JHVH og vent tålmodigt på ham.Bliv ikke ophidset imod den hvis vej lykkes,imod den mand som gennemfører onde planer.",
      "number": 7
    },
    {
      "text": "Giv slip på vrede og lad harme fare,bliv ikke ophidset, det bringer kun ondt.",
      "number": 8
    },
    {
      "text": "For de som øver uret, skal udryddes,men de som håber på JHVH, de skal arve landet.",
      "number": 9
    },
    {
      "text": "Og det er kun en kort tid, så er en ugudelig ikke mere,og ser du efter hans sted, så er han borte.",
      "number": 10
    },
    {
      "text": "Men de sagtmodige skal arve landetog fryde sig over stor fred.",
      "number": 11
    },
    {
      "text": "En ugudelig udtænker ondt imod den retfærdigeog skærer tænder imod ham.",
      "number": 12
    },
    {
      "text": "Herren vil le ad ham,for han har set at hans dag vil komme.",
      "number": 13
    },
    {
      "text": "Ugudelige har draget sværdog spændt deres buefor at fælde hjælpeløs og fattig,for at slagte dem som vandrer retskaffent.",
      "number": 14
    },
    {
      "text": "Deres sværd skal ramme i deres eget hjerte,og deres buer skal sønderbrydes.",
      "number": 15
    },
    {
      "text": "Den smule som den retfærdige har,er bedre end mange ugudeliges overflod.",
      "number": 16
    },
    {
      "text": "For de ugudeliges arme skal sønderbrydes,men JHVH støtter de retfærdige.",
      "number": 17
    },
    {
      "text": "JHVH kender de ulasteliges dage,og deres arv skal bestå til evig tid.",
      "number": 18
    },
    {
      "text": "De skal ikke blive til skamme i en ond tid,og de skal mættes i hungerens dage.",
      "number": 19
    },
    {
      "text": "For de ugudelige skal gå til grunde,og JHVHs fjender - som engenes pragter de forsvundet, i røg forsvundet.",
      "number": 20
    },
    {
      "text": "En ugudelig låner, men kan ikke betale tilbage,men en retfærdig kan forbarme sig og give.",
      "number": 21
    },
    {
      "text": "For hans velsignede skal arve landet,men hans forbandede skal udryddes.",
      "number": 22
    },
    {
      "text": "Fra JHVH kommer det at en mands skridt kan være faste,og han har velbehag i hans vej.",
      "number": 23
    },
    {
      "text": "Når han falder, bliver han ikke liggende,for JHVH støtter hans hånd.",
      "number": 24
    },
    {
      "text": "Jeg har været ung og er blevet gammel,men jeg har ikke set en retfærdig forladt,eller hans efterkommere tigge om brød.",
      "number": 25
    },
    {
      "text": "Han forbarmer sig hele dagen og låner ud,og hans efterkommere er til velsignelse.",
      "number": 26
    },
    {
      "text": "Hold dig fra ondt og gør godt,så skal du blive boende evigt.",
      "number": 27
    },
    {
      "text": "For JHVH elsker ret,og han forlader ikke sine fromme.De bliver beskyttet evigt,men de ugudeliges efterkommere udryddes.",
      "number": 28
    },
    {
      "text": "De retfærdige skal arve landetog bo i det altid.",
      "number": 29
    },
    {
      "text": "En retfærdigs mund skal forkynde visdom,og hans tunge skal sige hvad der er ret.",
      "number": 30
    },
    {
      "text": "Hans Guds lov er i hans hjerte,hans skridt skal ikke vakle.",
      "number": 31
    },
    {
      "text": "En ugudelig lurer på den retfærdigeog stræber efter at dræbe ham.",
      "number": 32
    },
    {
      "text": "JHVH skal ikke overlade ham i hans håndog ikke kende ham skyldig når han bringes for retten.",
      "number": 33
    },
    {
      "text": "Sæt dit håb til JHVHog giv agt på hans vej,så skal han ophøje dig til at arve landet,du skal se på de ugudeliges udryddelse.",
      "number": 34
    },
    {
      "text": "Jeg så en ugudelig voldsmand,og han foldede sig ud som et grønt, indfødt træ.",
      "number": 35
    },
    {
      "text": "Men man går forbi - og se, han er ikke mere,og jeg søger efter ham, men han findes ikke.",
      "number": 36
    },
    {
      "text": "Tag vare på en retsindig, og se på en retskaffen,for fredens mand har en fremtid.",
      "number": 37
    },
    {
      "text": "Men overtrædere skal alle sammen tilintetgøres,ugudeliges fremtid bliver skåret af.",
      "number": 38
    },
    {
      "text": "Men de retfærdiges frelse kommer fra JHVH,han er deres værn i nødens tid.",
      "number": 39
    },
    {
      "text": "Og JHVH skal hjælpe dem og udfri dem,han skal udfri dem fra de ugudelige og frelse dem,for de har søgt tilflugt hos ham.",
      "number": 40
    }
  ],
  "titles": [
    {
      "text": "Overskrift",
      "verse": 1
    },
    {
      "text": "Vælt din vej på JHVH",
      "verse": 2
    }
  ],
  "footnotes": [
    {
      "text": "Ordret blot: >>middagen<<",
      "type": "T",
      "verse": 6,
      "position": 78
    },
    {
      "text": ">>Kan være faste<< hører grammatisk i den hebraiske tekst til andet halvvers, men tages af meningsmæssige grunde med her.Oversættelsen af verset er i øvrigt stærkt omdiskuteret. Andre oversætter: >>Af JHVH styres en mands skridt<<, hvor det i så fald er >>styres<< der grammatisk i den hebraiske tekst hører til andet halvvers, men af meningsmæssige grunde tages med her.",
      "type": "E",
      "verse": 23,
      "position": 54
    },
    {
      "text": "Ordret: >>sæd<<.",
      "type": "T",
      "verse": 25,
      "position": 103
    },
    {
      "text": "Sætningen er omdiskuteret. Det skyldes især at salmen er alfabetisk, og at man her venter begyndelsesbogstavet *ʕ*. Ud fra Septuaginta indsætter man derfor oftest ordet *ʕawwālîm*: >>uhæderlige<< i begyndelsen af linjen. Man er så også nødt til at rette *nišmārû* (>>bliver beskyttet<<) til *nišmᵊdû*: >>udslettes<<, så linjen kommer til at lyde: >>De uhæderlige udslettes for evigt<<. Næste linjes *wᵊ* skal så oversættes >>og<< i stedet for >>men<<",
      "type": "E",
      "verse": 28,
      "position": 79
    },
    {
      "text": "Verberne i denne og foregående sætning er i perfektum der normalt oversættes ved fortid. Her optræder de dog formodentlig som profetier om det der helt sikkert vil ske.",
      "type": "T",
      "verse": 28,
      "position": 119
    },
    {
      "text": "lov",
      "type": "N",
      "verse": 31,
      "position": 13
    },
    {
      "text": "Dvs. et træ med dybe, stærke rødder. Teksten er dog problematisk, og de fleste oversættelser følger Septuaginta: >>der knejste som Libanons cedre<<",
      "type": "E",
      "verse": 35,
      "position": 77
    },
    {
      "text": "De fleste retter til 1. person: >>jeg går<< begrundet i parallelismen og Septuaginta",
      "type": "T",
      "verse": 36,
      "position": 7
    },
    {
      "text": "Kan også oversættes: >>efterkommere<<.",
      "type": "T",
      "verse": 37,
      "position": 81
    }
  ]
}