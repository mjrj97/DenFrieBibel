{
  "book": "Salmernes Bog",
  "abbreviation": "Sl",
  "chapter": 119,
  "version": 1492552800000,
  "verses": [
    {
      "text": "Salige er de hvis færd er fuldkommen,de som vandrer efter JHVHs lov.",
      "number": 1
    },
    {
      "text": "Salige er de som overholder hans vedtægter,de søger ham af ganske hjerte.",
      "number": 2
    },
    {
      "text": "De har heller ikke begået uretfærdighed,de har vandret på hans veje.",
      "number": 3
    },
    {
      "text": "Du har givet dine forordninger,for at de nøje skulle holdes.",
      "number": 4
    },
    {
      "text": "Gid mine veje må være fasteså jeg kan holde dine lovbud.",
      "number": 5
    },
    {
      "text": "Da skal jeg ikke blive til skammenår jeg ser hen til alle dine befalinger.",
      "number": 6
    },
    {
      "text": "Jeg vil takke dig af et oprigtigt hjertenår jeg lærer dine retfærdige bestemmelser at kende.",
      "number": 7
    },
    {
      "text": "Jeg vil holde dine lovbud,forlad mig ikke fuldstændig.",
      "number": 8
    },
    {
      "text": "Hvordan skal en ung holde sin sti ren?Ved at han retter sig efter dit ord.",
      "number": 9
    },
    {
      "text": "Jeg har søgt dig af hele mit hjerte,lad mig ikke fare vild fra dine befalinger!",
      "number": 10
    },
    {
      "text": "Jeg har gemt dit ord i mit hjerte,for at jeg ikke skal synde imod dig.",
      "number": 11
    },
    {
      "text": "Lovet være du, JHVHv!lær mig dine lovbud!",
      "number": 12
    },
    {
      "text": "Med mine læber forkyndte jegalle din munds bestemmelser.",
      "number": 13
    },
    {
      "text": "Jeg glædede mig ved dine vedtægters vejsom over al mulig rigdom.",
      "number": 14
    },
    {
      "text": "Jeg vil grunde over dine forordningerog give agt på dine stier.",
      "number": 15
    },
    {
      "text": "Jeg vil glæde mig ved dine lovbud,jeg vil ikke glemme dit ord.",
      "number": 16
    },
    {
      "text": "Gør vel imod din tjener så jeg må leve,så vil jeg holde dit ord.",
      "number": 17
    },
    {
      "text": "Åbn mine øjne så jeg kan iagttageunderne fra din lov.",
      "number": 18
    },
    {
      "text": "Jeg er fremmed på jorden,skjul ikke dine befalinger for mig!",
      "number": 19
    },
    {
      "text": "Min sjæl hentæredes af længselefter dine bestemmelser til enhver tid.",
      "number": 20
    },
    {
      "text": "Du truede overmodige, forbandede,som forvilder sig bort fra dine befalinger.",
      "number": 21
    },
    {
      "text": "Vælt hån og foragt bort fra mig,for jeg har overholdt dine vedtægter.",
      "number": 22
    },
    {
      "text": "Selv når højtstående embedsmænd har sat sig ned og rådslået imod mig,grunder din tjener over dine lovbud.",
      "number": 23
    },
    {
      "text": "Også dine vedtægter er min glæde,de er mine rådgivere.",
      "number": 24
    },
    {
      "text": "Min sjæl er klæbet ved støvet,giv mig liv efter dit ord!",
      "number": 25
    },
    {
      "text": "Jeg har fortalt om mine veje, og du svarede mig,lær mig dine lovbud!",
      "number": 26
    },
    {
      "text": "Lad mig forstå dine forordningers vejså jeg kan grunde over dine undere.",
      "number": 27
    },
    {
      "text": "Min sjæl er svundet hen af bekymring,rejs mig op efter dit ord!",
      "number": 28
    },
    {
      "text": "Hold løgnens vej borte fra mig,og giv mig i nåde din lov!",
      "number": 29
    },
    {
      "text": "Jeg har valgt trofastheds vej,jeg har stillet dine bestemmelser foran mig.",
      "number": 30
    },
    {
      "text": "Jeg har holdt fast ved dine vedtægter,JHVH, gør mig ikke til skamme!",
      "number": 31
    },
    {
      "text": "Jeg vil løbe ad dine befalingers vej,for du giver mit hjerte at ånde frit.",
      "number": 32
    },
    {
      "text": "Lær mig, JHVHv, dine lovbuds vej,så vil jeg overholde den indtil enden.",
      "number": 33
    },
    {
      "text": "Giv mig indsigt så jeg kan overholde din lovog holde den af helt hjerte.",
      "number": 34
    },
    {
      "text": "Led mig ad dine befalingers sti,for den holder jeg af.",
      "number": 35
    },
    {
      "text": "Bøj mit hjerte til dine vedtægterog ikke til vinding.",
      "number": 36
    },
    {
      "text": "Vend mine øjne bort så de ikke ser efter tomhed,giv mig liv på dine veje!",
      "number": 37
    },
    {
      "text": "Opfyld for din tjener dit ord,som skal fremme frygt for dig.",
      "number": 38
    },
    {
      "text": "Vend min vanære, som jeg frygtede for, bort,for dine bestemmelser er gode.",
      "number": 39
    },
    {
      "text": "Se, jeg har længtes efter dine forordninger,giv mig liv i din retfærdighed!",
      "number": 40
    },
    {
      "text": "Lad din nåde, JHVHv, komme over mig,din frelse, efter dit ord,",
      "number": 41
    },
    {
      "text": "så jeg kan svare den som forhåner mig, et ord,for jeg har stolet på dit ord.",
      "number": 42
    },
    {
      "text": "Og tag ikke sandheds ord fuldstændig ud af min mund,for jeg har sat mit håb til dine bestemmelser.",
      "number": 43
    },
    {
      "text": "Og jeg vil bestandigt holde din lov,evigt og altid.",
      "number": 44
    },
    {
      "text": "Og lad mig vandre i åbent land,for jeg har søgt råd i dine forordninger.",
      "number": 45
    },
    {
      "text": "Og jeg vil tale om dine vedtægter foran konger,og jeg skal ikke blive til skamme.",
      "number": 46
    },
    {
      "text": "Og jeg vil glæde mig over dine befalingersom jeg har elsket.",
      "number": 47
    },
    {
      "text": "Og jeg vil løfte mine hænder til dine befalingersom jeg har elsket, og jeg vil grunde over dine lovbud.",
      "number": 48
    },
    {
      "text": "Husk ordet til din tjener,som du lod mig håbe på.",
      "number": 49
    },
    {
      "text": "Dette er min trøst i min elendighed,at dit ord har givet mig liv.",
      "number": 50
    },
    {
      "text": "De overmodige har spottet mig uden ophør,jeg veg ikke fra din lov.",
      "number": 51
    },
    {
      "text": "Jeg har husket dine bestemmelser fra gammel tid,og jeg blev trøstet, JHVHv.",
      "number": 52
    },
    {
      "text": "En glødende harme har grebet mig over de ugudeligesom forlader din lov.",
      "number": 53
    },
    {
      "text": "Dine lovbud har været mine sangei huset hvor jeg var fremmed.",
      "number": 54
    },
    {
      "text": "Om natten har jeg husket på dit navn, JHVHv,og jeg har holdt din lov.",
      "number": 55
    },
    {
      "text": "Dette gjaldt mig:At jeg har overholdt dine forordninger.",
      "number": 56
    },
    {
      "text": "JHVH er min del,jeg har lovet at holde dine ord.",
      "number": 57
    },
    {
      "text": "Jeg tryglede for dit ansigt af ganske hjerte:>>Vær mig nådig efter dit ord!<<",
      "number": 58
    },
    {
      "text": "Jeg har overvejet mine veje,og jeg vil atter vende mine fødder til dine vedtægter.",
      "number": 59
    },
    {
      "text": "Jeg hastede og tøvede ikkemed at holde dine befalinger.",
      "number": 60
    },
    {
      "text": "De ugudeliges bånd omspændte mig,din lov glemte jeg ikke.",
      "number": 61
    },
    {
      "text": "Ved midnat står jeg op for at takke digfor retfærdigheden i dine vedtægter.",
      "number": 62
    },
    {
      "text": "Jeg er ven med alle dem som frygter dig,og med dem som holder dine forordninger.",
      "number": 63
    },
    {
      "text": "Din nåde, JHVHv, fylder jorden,lær mig dine lovbud!",
      "number": 64
    },
    {
      "text": "Du har handlet godt mod din tjener,JHVHv, efter dit ord.",
      "number": 65
    },
    {
      "text": "Lær mig god dømmekraft og kundskab,for jeg stoler på dine befalinger.",
      "number": 66
    },
    {
      "text": "Før jeg blev ydmyget, for jeg vild,men nu har jeg holdt dit ord.",
      "number": 67
    },
    {
      "text": "Du er god og gør godt,lær mig dine lovbud!",
      "number": 68
    },
    {
      "text": "De overmodige har opdigtet løgn imod mig,jeg vil overholde dine forordninger af ganske hjerte.",
      "number": 69
    },
    {
      "text": "Deres hjerte er følelsesløst som fedt,jeg har glædet mig ved din lov.",
      "number": 70
    },
    {
      "text": "Det var godt for mig at jeg blev ydmygetså jeg kunne lære dine lovbud.",
      "number": 71
    },
    {
      "text": "Din munds lov er bedre for migend tusind stykker guld og sølv.",
      "number": 72
    },
    {
      "text": "Dine hænder har skabt mig og formet mig,giv mig indsigt så jeg kan lære dine befalinger.",
      "number": 73
    },
    {
      "text": "De som frygter dig, skal se mig og glæde sig,for jeg har sat mit håb til dit ord.",
      "number": 74
    },
    {
      "text": "Jeg har vidst, JHVHv, at dine bestemmelser er retfærdige,og at du af trofasthed ydmygede mig.",
      "number": 75
    },
    {
      "text": "Lad dog din nåde tjene til at trøste migefter dit ord til din tjener.",
      "number": 76
    },
    {
      "text": "Lad din barmhjertighed komme til mig så jeg må leve,for din lov er min glæde.",
      "number": 77
    },
    {
      "text": "De overmodige skal blive til skamme, for med løgn har de forurettet mig,jeg vil grunde over dine forordninger.",
      "number": 78
    },
    {
      "text": "Må de som frygter dig, vende tilbage til mig,og de som kender dine vedtægter.",
      "number": 79
    },
    {
      "text": "Gid mit hjerte må være fuldkomment efter dine lovbudfor at jeg ikke skal blive til skamme.",
      "number": 80
    },
    {
      "text": "Min sjæl hentæredes af venten efter din frelse,jeg har sat mit håb til dit ord.",
      "number": 81
    },
    {
      "text": "Mine øjne er udmattede af at vente på dit ordidet jeg sagde: >>Hvornår vil du trøste mig?<<",
      "number": 82
    },
    {
      "text": "Var jeg end som en lædersæk i røg,så glemte jeg ikke dine lovbud.",
      "number": 83
    },
    {
      "text": "Hvor mange er din tjeners dage?Hvornår vil du holde dom over dem som forfølger mig?",
      "number": 84
    },
    {
      "text": "De overmodige har gravet grave for mig,de som ikke lever efter din lov.",
      "number": 85
    },
    {
      "text": "Alle dine befalinger er pålidelige,med løgn forfølger de mig; hjælp mig!",
      "number": 86
    },
    {
      "text": "De havde nær udryddet mig fra jorden,men jeg forlod ikke dine forordninger.",
      "number": 87
    },
    {
      "text": "Giv mig liv efter din nåde,så vil jeg holde din munds vedtægt.",
      "number": 88
    },
    {
      "text": "I evighed, JHVHv,står dit ord fast i himlen.",
      "number": 89
    },
    {
      "text": "I slægt efter slægt varer din trofasthed.Du grundfæstede jorden så den står fast.",
      "number": 90
    },
    {
      "text": "Efter dine bestemmelser består de endnu i dag,for de er alle dine tjenere.",
      "number": 91
    },
    {
      "text": "Hvis ikke din lov havde været min glæde,var jeg gået til grunde i min elendighed.",
      "number": 92
    },
    {
      "text": "Jeg vil i evighed ikke glemme dine forordninger,for ved dem har du givet mig liv.",
      "number": 93
    },
    {
      "text": "Din er jeg, frels mig,for jeg har søgt råd i dine forordninger.",
      "number": 94
    },
    {
      "text": "De ugudelige lurede på mig for at tilintetgøre mig,jeg vil give agt på dine vedtægter.",
      "number": 95
    },
    {
      "text": "For al fuldkommenhed har set en ende,din befaling strækker sig meget vidt.",
      "number": 96
    },
    {
      "text": "Hvor har jeg elsket din lov!Hele dagen er den i min tanke.",
      "number": 97
    },
    {
      "text": "Din befaling gør mig visere end mine fjender,for den er for evigt hos mig.",
      "number": 98
    },
    {
      "text": "Jeg har fået mere indsigt end alle mine lærere,for dine vedtægter er i min tanke.",
      "number": 99
    },
    {
      "text": "Jeg er blevet forstandigere end de gamle,for jeg har overholdt dine forordninger.",
      "number": 100
    },
    {
      "text": "Jeg har holdt mine fødder tilbage fra enhver ond stifor at jeg kan holde dit ord.",
      "number": 101
    },
    {
      "text": "Jeg afveg ikke fra dine bestemmelser,for du har undervist mig.",
      "number": 102
    },
    {
      "text": "Hvor var dit ord sødt for min gane,mere end honning for min mund.",
      "number": 103
    },
    {
      "text": "Jeg er blevet forstandig af dine forordninger,derfor har jeg hadet enhver løgnens sti.",
      "number": 104
    },
    {
      "text": "Dit ord er en lygte for min fodog et lys på min sti.",
      "number": 105
    },
    {
      "text": "Jeg har svoret, og jeg vil opfylde det:At overholde dine retfærdige bestemmelser.",
      "number": 106
    },
    {
      "text": "Jeg er blevet dybt bøjet,JHVHv, giv mig liv efter dit ord.",
      "number": 107
    },
    {
      "text": "Lad min munds frivilligofre behage dig, JHVHv,og lær mig dine bestemmelser.",
      "number": 108
    },
    {
      "text": "Jeg har altid mit liv i min hånd,men jeg har ikke glemt din lov.",
      "number": 109
    },
    {
      "text": "De ugudelige lagde fælde for mig,men jeg forvildede mig ikke bort fra dine forordninger.",
      "number": 110
    },
    {
      "text": "Jeg fik dine vedtægter til ejendom for evigt,ja, de er mit hjertes glæde.",
      "number": 111
    },
    {
      "text": "Jeg bøjede mit hjerte til at handle efter dine lovbud.Lønnen er for evigt.",
      "number": 112
    },
    {
      "text": "De vægelsindede har jeg hadet,men din lov har jeg elsket.",
      "number": 113
    },
    {
      "text": "Du er mit skjul og mit skjold,jeg har sat mit håb til dit ord.",
      "number": 114
    },
    {
      "text": "Vig fra mig, I der handler ondt,og jeg vil overholde min Guds befalinger.",
      "number": 115
    },
    {
      "text": "Støt mig efter dit ord så jeg må leve,og lad mig ikke blive til skamme på grund af mit håb!",
      "number": 116
    },
    {
      "text": "Styrk mig så jeg bliver frelst,så vil jeg altid se hen til dine lovbud.",
      "number": 117
    },
    {
      "text": "Du har forkastet alle dem som farer vild fra dine lovbud,for deres svig er falskhed.",
      "number": 118
    },
    {
      "text": "Du skaffede alle jordens ugudelige bort som slagger,derfor har jeg elsket dine vedtægter.",
      "number": 119
    },
    {
      "text": "Af rædsel for dig gyste mit kød,og jeg frygtede for dine bestemmelser.",
      "number": 120
    },
    {
      "text": "Jeg har øvet ret og retfærdighed,overlad mig ikke til mine undertrykkere!",
      "number": 121
    },
    {
      "text": "Stå inde for din tjener til det gode,lad ikke hovmodige øve vold imod mig.",
      "number": 122
    },
    {
      "text": "Mine øjne er udmattede af venten på din frelseog på dit retfærdige ord.",
      "number": 123
    },
    {
      "text": "Gør med din tjener efter din nåde,og lær mig dine lovbud!",
      "number": 124
    },
    {
      "text": "Jeg er din tjener; giv mig indsigtså jeg kan lære dine vedtægter at kende.",
      "number": 125
    },
    {
      "text": "Det er tid for JHVH at handle,de har brudt din lov.",
      "number": 126
    },
    {
      "text": "Derfor har jeg elsket dine befalingermere end guld og mere end lutret guld.",
      "number": 127
    },
    {
      "text": "Derfor følger jeg ligefremt alle forordninger om alt,jeg har hadet enhver løgnens sti.",
      "number": 128
    },
    {
      "text": "Dine vedtægter er vidunderlige,derfor overholder min sjæl dem.",
      "number": 129
    },
    {
      "text": "Dine ords åbenbaring spreder lys,det giver enfoldige indsigt.",
      "number": 130
    },
    {
      "text": "Jeg spærrede min mund op og tørstede,for jeg længtes efter dine befalinger.",
      "number": 131
    },
    {
      "text": "Vend dig til mig, og vær mig nådigsom det er deres ret, der elsker dit navn.",
      "number": 132
    },
    {
      "text": "Gør mine skridt faste ved dit ord,og lad ingen uret herske over mig!",
      "number": 133
    },
    {
      "text": "Befri mig fra menneskers undertrykkelse,så vil jeg overholde dine forordninger.",
      "number": 134
    },
    {
      "text": "Lad dit ansigt lyse over din tjener,og lær mig dine lovbud!",
      "number": 135
    },
    {
      "text": "Der flød vandstrømme ned fra mine øjnefordi de ikke holdt din lov.",
      "number": 136
    },
    {
      "text": "Du er retfærdig, JHVHv,og dine bestemmelser er retskafne.",
      "number": 137
    },
    {
      "text": "Du har påbudt dine vedtægter i retfærdighedog i stor trofasthed.",
      "number": 138
    },
    {
      "text": "Min iver har tilintetgjort mig,for mine modstandere har glemt dine ord.",
      "number": 139
    },
    {
      "text": "Dit ord er gennemlutret,og din tjener har elsket det.",
      "number": 140
    },
    {
      "text": "Jeg er ringe og foragtet,men jeg har ikke glemt dine forordninger.",
      "number": 141
    },
    {
      "text": "Din retfærdighed er retfærdig i evighed,og din lov er sandhed.",
      "number": 142
    },
    {
      "text": "Nød og trængsel har ramt mig,dine befalinger er min glæde.",
      "number": 143
    },
    {
      "text": "Dine vedtægter er retfærdighed i evighed,giv mig indsigt så jeg kan leve.",
      "number": 144
    },
    {
      "text": "Jeg har råbt af helt hjerte; svar mig, JHVHv!Jeg vil overholde dine lovbud.",
      "number": 145
    },
    {
      "text": "Jeg har råbt til dig, frels mig,så vil jeg holde fast ved dine vedtægter.",
      "number": 146
    },
    {
      "text": "Før daggryet råbte jeg om hjælp,jeg håbede på dit ord.",
      "number": 147
    },
    {
      "text": "Før nattevagterne var mine øjne åbnefor at grunde på dit ord.",
      "number": 148
    },
    {
      "text": "Hør mit råb i overensstemmelse med din nåde,JHVHv, giv mig liv i overensstemmelse med din bestemmelse.",
      "number": 149
    },
    {
      "text": "De som jager efter skændselsgerning, nærmede sig,de var langt borte fra din lov.",
      "number": 150
    },
    {
      "text": "Nær er du, JHVHv,og alle dine befalinger er sandhed.",
      "number": 151
    },
    {
      "text": "Jeg har for længst vidst fra dine vedtægterat du har grundfæstet dem for evigt.",
      "number": 152
    },
    {
      "text": "Se min elendighed, og red mig,for din lov har jeg ikke glemt.",
      "number": 153
    },
    {
      "text": "Før min sag, og befri mig,giv mig liv efter dit ord.",
      "number": 154
    },
    {
      "text": "Frelsen er fjernt fra de ugudelige,for de har ikke søgt efter dine lovbud.",
      "number": 155
    },
    {
      "text": "Overordentlig stor er din barmhjertighed, JHVHv,giv mig liv i overensstemmelse med dine bestemmelser!",
      "number": 156
    },
    {
      "text": "Mine forfølgere og modstandere er mange,jeg veg ikke fra dine vedtægter.",
      "number": 157
    },
    {
      "text": "Jeg har set troløse og må væmmes,for de har ikke holdt dit ord.",
      "number": 158
    },
    {
      "text": "Se hvor jeg har elsket dine forordninger,JHVH, giv mig liv i overensstemmelse med din nåde.",
      "number": 159
    },
    {
      "text": "Summen af dit ord er sandhed,og evig er hver af dine retfærdigheds bestemmelser.",
      "number": 160
    },
    {
      "text": "Højtstående embedsmænd forfulgte mig uden grund,men mit hjerte skælvede for dine ord.",
      "number": 161
    },
    {
      "text": "Jeg glædede mig over dit ordsom en der finder et stort bytte.",
      "number": 162
    },
    {
      "text": "Jeg har hadet og afskyet løgn,din lov har jeg elsket.",
      "number": 163
    },
    {
      "text": "Syv gange om dagen har jeg lovprist digfor dine retfærdige bestemmelser.",
      "number": 164
    },
    {
      "text": "Der er stor fred for dem som elsker din lov,og der er ikke noget der får dem til at snuble.",
      "number": 165
    },
    {
      "text": "Jeg har håbet på din frelse, JHVHv,og jeg har udført dine befalinger.",
      "number": 166
    },
    {
      "text": "Min sjæl har holdt dine vedtægter,og jeg elskede dem højt.",
      "number": 167
    },
    {
      "text": "Jeg har holdt dine forordninger og dine vedtægter,for alle mine veje er åbenbare for dig.",
      "number": 168
    },
    {
      "text": "Gid mit råb må komme frem for dit ansigt, JHVHv,giv mig indsigt efter dit ord!",
      "number": 169
    },
    {
      "text": "Gid min tryglen må komme frem for dit ansigt,red mig efter dit ord!",
      "number": 170
    },
    {
      "text": "Mine læber skal strømme over med lovsang,for du lærer mig dine lovbud.",
      "number": 171
    },
    {
      "text": "Min tunge skal synge om dit ord,for alle dine befalinger er retfærdighed.",
      "number": 172
    },
    {
      "text": "Gid din hånd må være mig til hjælp,for jeg har valgt dine forordninger.",
      "number": 173
    },
    {
      "text": "Jeg har længtes efter din frelse, JHVHv,og din lov er min glæde.",
      "number": 174
    },
    {
      "text": "Gid min sjæl må leve og lovprise dig,og gid dine bestemmelser må hjælpe mig!",
      "number": 175
    },
    {
      "text": "Jeg har flakket om som et fortabt får,søg efter din tjener,for dine befalinger har jeg ikke glemt.",
      "number": 176
    }
  ],
  "titles": [
    {
      "text": "I.",
      "verse": 1
    },
    {
      "text": "II.",
      "verse": 9
    },
    {
      "text": "III.",
      "verse": 17
    },
    {
      "text": "IV.",
      "verse": 25
    },
    {
      "text": "V.",
      "verse": 33
    },
    {
      "text": "VI.",
      "verse": 41
    },
    {
      "text": "VII.",
      "verse": 49
    },
    {
      "text": "VIII.",
      "verse": 57
    },
    {
      "text": "IX.",
      "verse": 65
    },
    {
      "text": "X.",
      "verse": 73
    },
    {
      "text": "XI.",
      "verse": 81
    },
    {
      "text": "XII.",
      "verse": 89
    },
    {
      "text": "XIII.",
      "verse": 97
    },
    {
      "text": "XIV.",
      "verse": 105
    },
    {
      "text": "XV.",
      "verse": 113
    },
    {
      "text": "XVI.",
      "verse": 121
    },
    {
      "text": "XVII.",
      "verse": 129
    },
    {
      "text": "XVIII.",
      "verse": 137
    },
    {
      "text": "XIX.",
      "verse": 145
    },
    {
      "text": "XX.",
      "verse": 153
    },
    {
      "text": "XXI.",
      "verse": 161
    },
    {
      "text": "XXII.",
      "verse": 169
    }
  ],
  "footnotes": [
    {
      "text": "Oversættes nu ofte: >>lykkelige<<.",
      "type": "T",
      "verse": 1,
      "position": 6
    },
    {
      "text": "Ordret: >>vej<<.",
      "type": "T",
      "verse": 1,
      "position": 22
    },
    {
      "text": "Ordret: >>i<<.",
      "type": "T",
      "verse": 1,
      "position": 57
    },
    {
      "text": "lov",
      "type": "N",
      "verse": 1,
      "position": 68
    },
    {
      "text": "Verset indeholder ingen af de otte hovedord. Fortolkere har foreslået at rette: *bidrāxāʸw* (>>på hans veje<<) til: *bidvārāʸw*: >>i/efter hans ord<<, men det har ingen støtte i hverken håndskrifter eller gamle oversættelser.",
      "type": "E",
      "verse": 3,
      "position": 68
    },
    {
      "text": "Ordret: >>din retfærdigheds bestemmelser<<.",
      "type": "T",
      "verse": 7,
      "position": 82
    },
    {
      "text": "Ordret: >>indtil meget<<.",
      "type": "T",
      "verse": 8,
      "position": 54
    },
    {
      "text": "Den hebraiske tekst har: *ʔimrāʰ*. Se note ovenfor til salmens nummer.",
      "type": "T",
      "verse": 11,
      "position": 20
    },
    {
      "text": "Kan også oversættes: >>velsignet<<.",
      "type": "T",
      "verse": 12,
      "position": 5
    },
    {
      "text": "Kan også oversættes: >>i landet<<.",
      "type": "T",
      "verse": 19,
      "position": 25
    },
    {
      "text": "Mange oversættere flytter – med støtte i bl.a. Septuaginta - >>forbandede<< ned til næste linje der så oversættes: >>forbandede er de som forvilder sig bort fra dine befalinger<<.",
      "type": "T",
      "verse": 21,
      "position": 33
    },
    {
      "text": "Ordret: >>mit råds mænd<<.",
      "type": "T",
      "verse": 24,
      "position": 54
    },
    {
      "text": "Ordret blot: >>jeg har stillet dine bestemmelser<<. Enten må der underforstås: >>foran mig<<, eller man kan med støtte i den syriske oversættelse rette: *šiwwîtî* (>>jeg har stillet<<) til: *ʔiwwîtî*: >>jeg har begæret<<.",
      "type": "E",
      "verse": 30,
      "position": 74
    },
    {
      "text": "Ordret: >>du gør mit hjerte vidt/bredt<<.",
      "type": "T",
      "verse": 32,
      "position": 74
    },
    {
      "text": "Det er omdiskuteret om: *ʕēqev* her (og v.122) er brugt i betydningen: >>indtil enden/helt og fuldt<< eller: >>løn<<. Det sidste vil give oversættelsen: >>så vil jeg overholde den som (min) løn<<.",
      "type": "E",
      "verse": 33,
      "position": 71
    },
    {
      "text": "I stedet for: *bidrāxexā* (>>på dine veje<<) har to hånskrifter (og Targum): *bidvārexā*: >>ved dit ord<<. Derved findes ét af salmens otte hovedord også i dette vers, og derfor følges denne læsemåde af mange oversættere. Men det er et meget spinkelt grundlag at foretage rettelse på.",
      "type": "E",
      "verse": 37,
      "position": 73
    },
    {
      "text": "Den hebraiske tekst har: *ʔimrāʰ*. Se note ovenfor til salmens nummer.",
      "type": "T",
      "verse": 38,
      "position": 30
    },
    {
      "text": "Ordret: >>som for at frygte dig<<. Nogle oversættere vælger at rette: *lᵊyirʔātexā* (>>for at frygte dig<<) til: *lîrēʔeʸxā*: >>for dem som frygter dig<< - oversættelsen bliver: >>som gælder dem der frygter dig<<.",
      "type": "E",
      "verse": 38,
      "position": 60
    },
    {
      "text": "I grundteksten er ordet pluralis, der understreger storheden.",
      "type": "T",
      "verse": 41,
      "position": 13
    },
    {
      "text": "Den hebraiske tekst har: *ʔimrāʰ*. Se note ovenfor til salmens nummer.",
      "type": "T",
      "verse": 41,
      "position": 62
    },
    {
      "text": "Ordret: >>indtil meget<<.",
      "type": "T",
      "verse": 43,
      "position": 36
    },
    {
      "text": "Mange opfatter ordene: *miṣwōteʸxā ʔᵃšer ʔāhāvᵊtî* (>>dine befalinger som jeg har elsket<<) som dittografi fra v.47 og udelader dem derfor. Det forudsætter ændring af: *ʔel-* (>>til<<) i første linje til: *ʔēleʸxā*: >>til dig<<.",
      "type": "E",
      "verse": 48,
      "position": 67
    },
    {
      "text": "Ordret: >>indtil meget<<.",
      "type": "T",
      "verse": 51,
      "position": 41
    },
    {
      "text": "Ordret: >>i min fremmedheds hus.<<",
      "type": "T",
      "verse": 54,
      "position": 61
    },
    {
      "text": "Ordret: >>Dette var for mig<<. Meningen er enten at det kendetegnede salmisten, eller der kan oversættes: >>Dette har jeg fået som gave<<.",
      "type": "E",
      "verse": 56,
      "position": 17
    },
    {
      "text": "Ordret: >>jeg har sagt<<. Formodentlig er det underforstået at det følgende er sagt til Gud. En anden mulighed er dog at salmisten har sagt det ved sig selv, så der må oversættes: >>jeg har sat mig for<<.",
      "type": "E",
      "verse": 57,
      "position": 29
    },
    {
      "text": "Ordret: >>jeg har blødgjort dit ansigt<<.",
      "type": "T",
      "verse": 58,
      "position": 27
    },
    {
      "text": "Den hebraiske tekst har: *ʔimrāʰ*. Se note ovenfor til salmens nummer.",
      "type": "T",
      "verse": 58,
      "position": 77
    },
    {
      "text": "Ordret: >>din retfærdigheds vedtægter<<. *mišpoṭ* (>>vedtægt<<) oversættes her af andre enten: >>bud<< eller: >>dom<<.",
      "type": "E",
      "verse": 62,
      "position": 75
    },
    {
      "text": "Kan også oversættes: >>landet<<.",
      "type": "T",
      "verse": 64,
      "position": 31
    },
    {
      "text": "Ordet: *ṭûv* (>>god<<) slettes af nogle oversættere med den begrundelse at linjen er længere end de andre linjer. Der er dog flere linjer med samme længde i salmen, bl.a. v.67a.",
      "type": "E",
      "verse": 66,
      "position": 11
    },
    {
      "text": "Den hebraiske tekst har: *ʔimrāʰ*. Se note ovenfor til salmens nummer.",
      "type": "T",
      "verse": 67,
      "position": 64
    },
    {
      "text": "Den hebraiske tekst har: *ʔimrāʰ*. Se note ovenfor til salmens nummer.",
      "type": "T",
      "verse": 76,
      "position": 53
    },
    {
      "text": "Den hebraiske tekst har: *ʔimrāʰ*. Se note ovenfor til salmens nummer.",
      "type": "T",
      "verse": 82,
      "position": 45
    },
    {
      "text": "Der er formodentlig tænkt på en tom lædersæk der hang under loftet og med tiden blev ubrugelig.",
      "type": "T",
      "verse": 83,
      "position": 34
    },
    {
      "text": "Ordet: *mišpāṭ* (>>dom<<) skal som regel oversættes: >>bestemmelse<< eller evt.: >>bud<<. Her er det udtryk for, at Gud må dømme i overensstemmelse med hans bestemmelser.",
      "type": "E",
      "verse": 84,
      "position": 55
    },
    {
      "text": "Kan også oversættes: >>af landet<<. Landet (Israel) var for GTs fromme stedet hvor de levede med Gud.",
      "type": "T",
      "verse": 87,
      "position": 37
    },
    {
      "text": "nåde",
      "type": "N",
      "verse": 88,
      "position": 26
    },
    {
      "text": "Dvs. både himmel, jord, ord og trofasthed.",
      "type": "T",
      "verse": 91,
      "position": 33
    },
    {
      "text": "Sætningen oversættes undertiden: >>Dine bestemmelser/bud består endnu i dag<<, men så må man se bort fra præpositionen: *lᵊ-* (>>for, efter, til, i overensstemmelse med<<.)",
      "type": "E",
      "verse": 91,
      "position": 46
    },
    {
      "text": "Den præcise oversættelse af ordet: *tixlāʰ* er omdiskuteret. Andre oversætter: >>det fuldendte/higen<<.",
      "type": "E",
      "verse": 96,
      "position": 20
    },
    {
      "text": "Den masoretiske tekst har: *miṣwōtexā*: >>dine befalinger<<, men verbet og det følgende pronomen (*hîʔ*: >>hun/den<<) er singularis. Det enkleste er (med et enkelt manuskript og Septuaginta) at ændre vokaliseringen til singularis: *miṣwātexā*: >>din befaling<<.",
      "type": "E",
      "verse": 98,
      "position": 12
    },
    {
      "text": "Den hebraiske tekst har: *ʔimrāʰ*. Se note ovenfor til salmens nummer.",
      "type": "T",
      "verse": 103,
      "position": 16
    },
    {
      "text": "Ordret: >>din retfærdigheds bestemmelser<<.",
      "type": "T",
      "verse": 106,
      "position": 81
    },
    {
      "text": "Salmistens liv (ordret: >>min sjæl<<) er altid udsat for fare.",
      "type": "T",
      "verse": 109,
      "position": 33
    },
    {
      "text": "Det er omdiskuteret om: *ʕēqev* her (og v.33) er brugt i betydningen: >>indtil enden/helt og fuldt<< eller: >>løn<<. Her må >>løn<< foretrækkes.",
      "type": "E",
      "verse": 112,
      "position": 60
    },
    {
      "text": "Den hebraiske tekst har: *ʔimrāʰ*. Se note ovenfor til salmens nummer.",
      "type": "T",
      "verse": 116,
      "position": 22
    },
    {
      "text": "Ordret: >>fra mit håb<<.",
      "type": "T",
      "verse": 116,
      "position": 91
    },
    {
      "text": "Sætningen er omdiskuteret. Meningen er formodentlig enten: >>for deres svig fører til falskhed<<, eller: >>for deres svig er forgæves<<. Mange oversættere følger dog de gamle oversættelser, der i stedet for: *tarmîtām* (>>deres svig<<), må have læst: *tarʕîtām*: >>deres overvejelse<<. Det vil give oversættelsen: >>for de planlægger falskhed<<.",
      "type": "E",
      "verse": 118,
      "position": 84
    },
    {
      "text": "I stedet for: *hišbattā* (>>du skaffede bort<<) følger mange oversættere tre håndskrifter som har: *ḥiššavtā*: >>du regnede (alle jordens ugudelige) for (slagger)<<.",
      "type": "E",
      "verse": 119,
      "position": 39
    },
    {
      "text": "Ordet: *mišpāṭ* (>>ret<<) skal som regel oversættes: >>bestemmelse<< eller evt.: >>dom/bud<<. Her er det udtryk for at salmisten har fulgt Guds bestemmelser",
      "type": "E",
      "verse": 121,
      "position": 16
    },
    {
      "text": "Da ingen af salmens otte hovedord forekommer i verset, forslår man undertiden at rette: *ʕavdᵊxā* (>>din tjener<<) til: *dvorxā*: >>dit ord<<. Det har dog ingen støtte i hverken håndskrifter eller de gamle oversættelser. Det synes tilsigtet i sammenhængen at lægge vægt på tjener-begrebet.",
      "type": "E",
      "verse": 122,
      "position": 23
    },
    {
      "text": "Ordret: >>din retfærdigheds ord<<. Den hebraiske tekst har: *ʔimrāʰ* (>>ord<<). Se note ovenfor til salmens nummer.",
      "type": "T",
      "verse": 123,
      "position": 71
    },
    {
      "text": "Tidligere oversat: >>miskundhed<<.",
      "type": "T",
      "verse": 124,
      "position": 34
    },
    {
      "text": "Verbet (>>lære at kende<<) kan også oversættes: >>give agt på<<.",
      "type": "T",
      "verse": 125,
      "position": 74
    },
    {
      "text": "Den masoretiske tekst har præpositionen: *lᵊ-* (>>for<<) foran >>JHVH<<. I næste linje tales der dog igen direkte i 2. person til >>JHVH<<, hvorfor mange oversættere (med et enkelt håndskrift) sletter *lᵊ-* her så linjen oversættes: >>Det er tid at handle, JHVH<<.",
      "type": "E",
      "verse": 126,
      "position": 19
    },
    {
      "text": "Ordret: >>alts forordninger<<. Meningen er enten som oversat her, eller: >>alle alles forordninger<<, eller måske: >>hver enkelt forordning<<. De fleste oversættere følger Septuaginta, der har læst det sidste: *kol* (>>alts/om alt<<) som suffix: *-xā*: >>dine<< så oversættelsen bliver: >>Derfor følger jeg ligefremt alle dine forordninger<<.",
      "type": "E",
      "verse": 128,
      "position": 53
    },
    {
      "text": "Den masoretiske tekst har et ord der kun findes på dette ene sted i GT: *pētaḥ*. Mange vælger at ændre vokaliseringen til: *petaḥ*: >>dør/åbning<< så der kan oversættes: >>Dine ord spreder lys når de åbner sig<<.",
      "type": "E",
      "verse": 130,
      "position": 20
    },
    {
      "text": "Ordet: *mišpāṭ* (>>ret<<) skal som regel oversættes: >>bestemmelse<< eller evt.: >>dom/bud<<. Her er det udtryk for at mennesker har fulgt Guds bestemmelser.",
      "type": "E",
      "verse": 132,
      "position": 55
    },
    {
      "text": "Den hebraiske tekst har: *ʔimrāʰ*. Se note ovenfor til salmens nummer.",
      "type": "T",
      "verse": 133,
      "position": 34
    },
    {
      "text": "*mišpāṭeʸxā* kan her også oversættes: >>dine domme<< eller: >>dine bud<<.",
      "type": "E",
      "verse": 137,
      "position": 43
    },
    {
      "text": "Den hebraiske tekst har: *ʔimrāʰ*. Se note ovenfor til salmens nummer.",
      "type": "T",
      "verse": 140,
      "position": 7
    },
    {
      "text": "Ordret: >>lutret meget<<.",
      "type": "T",
      "verse": 140,
      "position": 24
    },
    {
      "text": "Dette: >>men<< står ikke udtrykkeligt i den hebraiske tekst, men er underforstået ved sætningsopbygningen.",
      "type": "T",
      "verse": 141,
      "position": 28
    },
    {
      "text": "Ordret: >>Jeg kom forud for daggryet og råbte<<.",
      "type": "T",
      "verse": 147,
      "position": 22
    },
    {
      "text": "Konsonantteksten har pluralis: >>dine ord<<, men masoreterne har vokaliseret som singularis: >>dit ord<<.",
      "type": "E",
      "verse": 147,
      "position": 54
    },
    {
      "text": "Der er muligvis tænkt på de sene nattevagter fra kl. 2 til kl. 6. De blev ofte af de fromme brugt til studier og bøn. Meningen er da at salmisten begyndte endnu tidligere.",
      "type": "T",
      "verse": 148,
      "position": 61
    },
    {
      "text": "Den hebraiske tekst har: *ʔimrāʰ*. Se note ovenfor til salmens nummer.",
      "type": "T",
      "verse": 154,
      "position": 52
    },
    {
      "text": "Ordret: >>Store er dine barmhjertigheder<<. Pluralis skal her understrege storheden.",
      "type": "T",
      "verse": 156,
      "position": 41
    },
    {
      "text": "Den hebraiske tekst har: *ʔimrāʰ*. Se note ovenfor til salmens nummer.",
      "type": "T",
      "verse": 158,
      "position": 63
    },
    {
      "text": "Ordret: >>hoved<<.",
      "type": "T",
      "verse": 160,
      "position": 6
    },
    {
      "text": "Kan også oversættes: >>bud<< eller: >>dom<<.",
      "type": "T",
      "verse": 160,
      "position": 80
    },
    {
      "text": "Den hebraiske tekst har: *ʔimrāʰ*. Se note ovenfor til salmens nummer.",
      "type": "T",
      "verse": 162,
      "position": 28
    },
    {
      "text": "Ordret: >>for din retfærdigheds bestemmelser<<. Sætningen kan dog også oversættes: >>for dine retfærdige bud/domme<<.",
      "type": "T",
      "verse": 164,
      "position": 72
    },
    {
      "text": "Den hebraiske tekst har: *ʔimrāʰ*. Se note ovenfor til salmens nummer.",
      "type": "T",
      "verse": 170,
      "position": 67
    },
    {
      "text": "Den hebraiske tekst har: *ʔimrāʰ*. Se note ovenfor til salmens nummer.",
      "type": "T",
      "verse": 172,
      "position": 32
    }
  ]
}