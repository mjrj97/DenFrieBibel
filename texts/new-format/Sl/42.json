{
  "book": "Salmernes Bog",
  "abbreviation": "Sl",
  "chapter": 42,
  "translation": 100,
  "contributors": [
    {
      "type": "Oversættelse",
      "name": "Jørgen Bækgaard Thomsen"
    },
    {
      "type": "Litterært tjek",
      "name": "Trine Tøndering"
    },
    {
      "type": "Eksegetisk bearbejdning",
      "name": "Nicolai Winther-Nielsen"
    }
  ],
  "verses": [
    {
      "number": 1,
      "text": "Til korlederen.\fMaskil af Koras sønner.",
      "title": "Overskrift",
      "footnotes": [
        {
          "text": "Betydningen af *lamnaṣṣēₐḥ* er usikker, men det er sandsynligvis afledet af et verbum der betyder »dirigere«.",
          "type": "E",
          "position": 15
        },
        {
          "text": "Betydningen er usikker. Man har tidligere (med støtte i Septuaginta) forstået det som »læredigt«, idet ordet må være afledet af roden *śkl*: »være klog, overvejende«. Dette passer dog dårligt med flertallet af de salmer der kaldes »maskil« (Sl 42; 44; 45; 52-55; 74; 78; 88; 89; 142). Det må snarere forstås som »meditation« eller »kunstfærdig salme« eller evt. »hyldestsang«.",
          "type": "E",
          "position": 22
        }
      ],
      "version": 1614207600000
    },
    {
      "number": 2,
      "text": "\fLigesom en hjort skriger efter vandløb med vand,\fsådan skriger min sjæl til dig, o Gud!",
      "title": "Skilt fra Gud",
      "footnotes": [
        {
          "text": "Vendingen og betydningen af *ʔᵃfîqê-māyim* (»vandløb«) er omdiskuteret. Nogle oversættere forstår det som »rindende vand«, andre som »udtørrede vandløb«. Også forståelsen af præpositionen *ʕal*, der oftest betyder »på, over«, men i sjældnere tilfælde betyder »efter«, spiller ind. Men da der ikke i sammenhængen er tale om udtørring, synes det nærliggende at forstå hjortens skrig som skrig efter et vandløb hvor der er rindende vand.",
          "type": "E",
          "position": 49
        }
      ],
      "version": 1614207600000
    },
    {
      "number": 3,
      "text": "\fMin sjæl har tørstet efter Gud,\fefter den levende Gud.\fHvornår skal jeg dog komme\fog vise mig for Guds ansigt?",
      "footnotes": [
        {
          "text": "Verbet er i den hebraiske tekst vokaliseret som nif’al, hvor det betyder: »blive set/vise sig«. Det giver god mening, idet der tænkes på at komme til templet, altså komme frem for Gud (5 Mos 12,12). Nogle få håndskrifter har dog vokaliseret som *qal*, og det følges af mange oversættere: »og se Guds ansigt«.",
          "type": "E",
          "position": 94
        }
      ],
      "version": 1614207600000
    },
    {
      "number": 4,
      "text": "\fTårer er blevet mit brød\fdag og nat,\fidet man hele dagen siger til mig:\f»Hvor er din Gud?«",
      "version": 1614207600000
    },
    {
      "number": 5,
      "text": "\fDisse ting vil jeg huske\fog udøse min sjæl over mig:\fAt jeg plejede at gå,\fi skaren plejede jeg at vandre med dem\ftil Guds hus,\fmed jubelråb og tak\fi festskaren.",
      "footnotes": [
        {
          "text": "Udøse fortvivlelse over den nuværende tilstand.",
          "type": "T",
          "position": 53
        }
      ],
      "version": 1614207600000
    },
    {
      "number": 6,
      "text": "\fHvorfor er du nedbøjet, min sjæl,\fog er i oprør i mig?\fVent på Gud, for jeg skal takke ham på ny\ffor frelsen for hans ansigt.",
      "footnotes": [
        {
          "text": "Ordret: »hans ansigts frelse«. Der er formodentlig tænkt på den frelse der udgår fra Guds ansigt, dvs. fra Guds omsorg og opmærksomhed. Ofte flyttes dog første ord i v. 7, *ʔᵉlōhay*: »min Gud« til v. 6, hvor det afsluttende *w* (»hans«) knyttes til *ʔᵉlōhay* og oversættes: »og«. Linjen lyder så: »mit ansigts frelse og min Gud« (jf. v. 12 og 43,5). I denne sammenhæng angiver »ansigt« muligvis at Gud er digterens personlige frelser.",
          "type": "E",
          "position": 126
        }
      ],
      "version": 1614207600000
    },
    {
      "number": 7,
      "text": "\fMin Gud, min sjæl er nedbøjet i mig,\fderfor vil jeg huske på dig\ffra Jordans og Hermons land,\ffra Miz’ars bjerg.",
      "title": "Langt fra Gud",
      "version": 1614207600000
    },
    {
      "number": 8,
      "text": "\fHavdyb råber til havdyb,\ftil dine vandfalds brusen,\falle dine brændinger og dine bølger\fer gået hen over mig.",
      "footnotes": [
        {
          "text": "Ordret: »røst«.",
          "type": "T",
          "position": 52
        }
      ],
      "version": 1614207600000
    },
    {
      "number": 9,
      "text": "\fOm dagen vil JHVH byde sin nåde\fog om natten sin sang at være hos mig,\fen bøn til mit livs Gud.",
      "version": 1614207600000
    },
    {
      "number": 10,
      "text": "\fJeg vil sige til Gud, min klippe:\f»Hvorfor har du glemt mig?\fHvorfor skal jeg gå sørgende,\fidet en fjende trænger mig?«",
      "version": 1614207600000
    },
    {
      "number": 11,
      "text": "\fDet er som om mine knogler knuses,\fnår mine fjender håner mig,\fidet de hele dagen siger til mig:\f»Hvor er din Gud?«",
      "footnotes": [
        {
          "text": "Ordret: »Ved knusning i mine knogler håner mine fjender mig«. Men med støtte i en del håndskrifter læser man som regel *kᵊ* (»som«) i stedet for *bᵊ* (»ved«). De to konsonanter ligner hinanden.",
          "type": "T",
          "position": 35
        }
      ],
      "version": 1614207600000
    },
    {
      "number": 12,
      "text": "\fHvorfor er du nedbøjet, min sjæl?\fOg hvorfor er du i oprør i mig?\fVent på Gud, for jeg skal takke ham på ny,\fmit ansigts frelse og min Gud.",
      "version": 1614207600000
    }
  ]
}