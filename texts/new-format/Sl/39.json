{
  "book": "Salmernes Bog",
  "abbreviation": "Sl",
  "chapter": 39,
  "version": 1457218800000,
  "verses": [
    {
      "text": "Til korlederen. Til Jedutun.Salme af David.",
      "number": 1
    },
    {
      "text": "Jeg sagde: Jeg vil tage vare på mine veje,så jeg ikke synder med min tunge;jeg vil lægge en mundkurv over min mund,så længe den ugudelige endnu er foran mig.",
      "number": 2
    },
    {
      "text": "Jeg var stum i tavshed,jeg tav, uden at det blev godt.Men min smerte tiltog.",
      "number": 3
    },
    {
      "text": "Mit hjerte blev hedt i mit indre,under min stønnen optændes en ild.Jeg talte med min tunge:",
      "number": 4
    },
    {
      "text": ">>Lad mig kende, JHVHv, mit endeligtog mine dages mål - hvad det er,så jeg ved hvor skrøbelig jeg er.",
      "number": 5
    },
    {
      "text": "Se, håndsbredder har du givet mine dage,og min livstid er som intet for dig,blot som et vindpust står hvert menneske der.<< Sela",
      "number": 6
    },
    {
      "text": "Kun som et skyggebillede vandrer en mand,kun forgæves larmer de,han samler, men kan ikke vide hvem der skal samle det ind.",
      "number": 7
    },
    {
      "text": "Og nu, Herre, hvad har jeg ventet på?Min forhåbning – den gælder dig!",
      "number": 8
    },
    {
      "text": "Fri mig fra alle mine overtrædelser,gør mig ikke til spot for tåben!",
      "number": 9
    },
    {
      "text": "Jeg er blevet stum, jeg åbner ikke min mund,for du har gjort det.",
      "number": 10
    },
    {
      "text": "Tag din plage fra mig,jeg er gået til ved din hånds fjendskab.",
      "number": 11
    },
    {
      "text": "Når du tugter en mand med straf for skyld,opløser du det han sætter pris på, som et møl.Hvert menneske er kun vindpust. Sela",
      "number": 12
    },
    {
      "text": "Hør min bøn, JHVHv, og mit skrig om hjælp,lyt til mine tårer, vær ikke tavs.For jeg er en fremmed hos dig, en tilflytter som alle mine fædre.",
      "number": 13
    },
    {
      "text": "Se bort fra mig så jeg kan blive glad,før jeg går bort og ikke mere er til.",
      "number": 14
    }
  ],
  "titles": [
    {
      "text": "Overskrift",
      "verse": 1
    },
    {
      "text": "En nødstedt fortæller om sin tilstand",
      "verse": 2
    },
    {
      "text": "Den nødstedtes utålmodige og bitre bøn",
      "verse": 5
    },
    {
      "text": "Bøn om tilgivelse og hjælp",
      "verse": 8
    }
  ],
  "footnotes": [
    {
      "text": "Betydningen af *lamnaṣṣēₐḥ* er usikker, men det er sandsynligvis afledt af et verbum der betyder >>dirigere<<.",
      "type": "E",
      "verse": 1,
      "position": 15
    },
    {
      "text": "Jedutun var efter Davids bestemmelse sammen med Asaf og Heman overhoved for og stamfader til tempelsangerne (1 Krøn 25,1-3; 2 Krøn 5,12; 35,15). Han er formentlig den samme som Etan (1 Krøn 15,19). Overskriften her betyder formodentlig at salmen skal synges af >>Jedutun<< og hans tempelsangere.",
      "type": "E",
      "verse": 1,
      "position": 28
    },
    {
      "text": "Den hebraiske tekst har gentaget: *ʔešmrāʰ*: >>jeg vil tage vare<<. Sætningen er vanskelig, da *maḥsôm* (>>mundkurv<<) ikke kan være objekt. På grundlag af Septuaginta formoder man: *ʔāśîmāʰ*: >>jeg vil lægge<<",
      "type": "E",
      "verse": 2,
      "position": 88
    },
    {
      "text": "Sætningen består på hebraisk kun af to ord. Andet ord, som byder på forståelsesvanskeligheder, er *miṭṭôv*: >>fra godt<<. Linjen kan (let omskrivende) oversættes: >>jeg tav endog om gode ting<<, eller: >>jeg tav – uden held<<, eller: >>jeg tav – uden (at det bragte mig) noget godt<<. Endelig forstår nogle fortolkere det som forkortet udgave af udtrykket >>fra godt til ondt<< = >>fuldstændig, altomfattende<<.",
      "type": "E",
      "verse": 3,
      "position": 54
    },
    {
      "text": "Ordret: >>blev oprørt<<.",
      "type": "T",
      "verse": 3,
      "position": 76
    },
    {
      "text": "Den hebraiske tekst har *kāl-*: >>hel, hver<<. I mange håndskrifter mangler *l* dog, så der skal læses: *kᵊ*: >>som<<",
      "type": "E",
      "verse": 6,
      "position": 84
    },
    {
      "text": "Sela",
      "type": "N",
      "verse": 6,
      "position": 128
    },
    {
      "text": "Ordret: >>åndepust, vindpust<<",
      "type": "T",
      "verse": 7,
      "position": 53
    },
    {
      "text": "Ordet *tigrāʰ* optræder kun her i GT. Betydningen er omdiskuteret, men >>strid, fjendskab<< er sandsynlig. Mange oversættere følger Septuaginta der må have forudsat: *gᵊvûrāʰ*: >>vægt<<",
      "type": "E",
      "verse": 11,
      "position": 62
    },
    {
      "text": "Mange oversættere vælger at dele verset anderledes end den hebraiske tekst lægger op til. De lader >>lyt<< høre til første linje: >>lyt til mit skrig om hjælp, vær ikke tavs til mine tårer<<",
      "type": "E",
      "verse": 13,
      "position": 45
    },
    {
      "text": "Det hebraiske ord *gēr* (>>fremmed<<) betegner en person der har søgt ophold og beskyttelse i landet uden at have borgerret eller rettigheder i det hele taget.",
      "type": "T",
      "verse": 13,
      "position": 97
    }
  ]
}