{
  "book": "Salmernes Bog",
  "abbreviation": "Sl",
  "chapter": 50,
  "version": 1457218800000,
  "authors": [
    {
      "name": "Jørgen Bækgaard Thomsen",
      "type": "translation"
    },
    {
      "name": "Trine Tøndering",
      "type": "literary check"
    },
    {
      "name": "Nicolai Winther-Nielsen",
      "type": "exegetic processing"
    }
  ],
  "verses": [
    {
      "text": "\fSalme af Asaf.\fGud, Gud JHVH har talt\fog kaldet ad jorden,\ffra solens opgang til dens nedgang.",
      "number": 1
    },
    {
      "text": "\fFra Zion, skønhedens fuldkommenhed,\ftrådte Gud frem i stråleglans.",
      "number": 2
    },
    {
      "text": "\fVor Gud skal komme og ikke tie,\fild skal fortære for hans ansigt,\fog omkring ham stormer det vældigt.",
      "number": 3
    },
    {
      "text": "\fHan kalder ad himlen ovenfra\fog ad jorden til at dømme hans folk.",
      "number": 4
    },
    {
      "text": "\f>>Saml til mig mine hellige,\fdem der slutter pagt med mig ved slagtoffer.<<",
      "number": 5
    },
    {
      "text": "\fOg himlene skal forkynde hans retfærdighed,\ffor Gud, han er dommer. Sela",
      "number": 6
    },
    {
      "text": "\fHør, mit folk, og jeg vil tale,\fIsrael, og jeg vil vidne imod dig.\fGud, din Gud er jeg!",
      "number": 7
    },
    {
      "text": "\fJeg vil ikke gå i rette med dig for dine slagtofre\fog for dine brændofre som altid er foran mig.",
      "number": 8
    },
    {
      "text": "\fJeg vil ikke tage en ungtyr fra dit hus,\feller bukke fra dine folde.",
      "number": 9
    },
    {
      "text": "\fFor alt skovens vildt tilhører mig,\fdyrene på tusind bjerge.",
      "number": 10
    },
    {
      "text": "\fJeg kender hver fugl i bjergene,\fog hvad der rører sig på marken, er hos mig.",
      "number": 11
    },
    {
      "text": "\fHvis jeg bliver sulten, siger jeg det ikke til dig,\ffor mig tilhører verden og dens fylde.",
      "number": 12
    },
    {
      "text": "\fSpiser jeg mon tyres kød\feller drikker bukkes blod?",
      "number": 13
    },
    {
      "text": "\fBring Gud takoffer\fog indfri dine løfter til den Højeste!",
      "number": 14
    },
    {
      "text": "\fOg kald på mig på nødens dag,\fjeg vil udfri dig, og du skal ære mig.",
      "number": 15
    },
    {
      "text": "\fMen til den ugudelige har Gud sagt:\fHvor vover du at opregne mine bud\fog tage min pagt i din mund,",
      "number": 16
    },
    {
      "text": "\fnår du dog har hadet tugt\fog har kastet mine ord bag dig?",
      "number": 17
    },
    {
      "text": "\fNår du så en tyv, sluttede du venskab med ham,\fog fællesskab med ægteskabsbrydere.",
      "number": 18
    },
    {
      "text": "\fDu gav din mund frit løb med ondskab,\fog med din tunge flettede du bedrag.",
      "number": 19
    },
    {
      "text": "\fDu sidder og taler imod din bror,\fdu bagvasker en søn af din mor.",
      "number": 20
    },
    {
      "text": "\fSådanne ting har du gjort, men jeg har tiet,\fdu bildte dig ind, at jeg var som du.\fJeg vil drage dig til regnskab og fremlægge det for dine øjne.",
      "number": 21
    },
    {
      "text": "\fForstå dog dette, I som glemmer Gud,\fså jeg ikke skal sønderrive uden at nogen kan redde.",
      "number": 22
    },
    {
      "text": "\fDen som bringer takoffer, han ærer mig,\fog den som lægger sin vej fast, ham vil jeg lade se Guds frelse.",
      "number": 23
    }
  ],
  "titles": [
    {
      "text": "Overskrift",
      "verse": 1
    },
    {
      "text": "Gud kalder til gudstjeneste og dom",
      "verse": 2
    },
    {
      "text": "Sand og falsk gudstjeneste",
      "verse": 7
    },
    {
      "text": "Sand og falsk moral",
      "verse": 16
    },
    {
      "text": "Afslutning",
      "verse": 22
    }
  ],
  "footnotes": [
    {
      "text": "I grundteksten er der brugt to forskellige ord om >>Gud<<, *ʔē* og *ʔᵉlōhîm*, formodentlig for at understrege Guds storhed.",
      "type": "T",
      "verse": 1,
      "position": 24
    },
    {
      "text": "Ofte oversat: >>krone<<.",
      "type": "T",
      "verse": 2,
      "position": 36
    },
    {
      "text": "Dvs.: >>foran ham<<.",
      "type": "T",
      "verse": 3,
      "position": 66
    },
    {
      "text": "Sela",
      "type": "N",
      "verse": 6,
      "position": 73
    },
    {
      "text": "Kan også oversættes: >>jeg vil advare dig<<.",
      "type": "T",
      "verse": 7,
      "position": 67
    },
    {
      "text": "Ordet >>eller<< står ikke i grundteksten, men må være underforstået.",
      "type": "T",
      "verse": 9,
      "position": 47
    },
    {
      "text": "Udtrykket er specielt. >>tusind<< kan gå på dyr eller bjerge. Det kan evt. oversættes: >>kvæg-bjerge<<. Ofte foreslår oversættere at rette *ʔālef* (>>tusind<<) til *ʔel*: >>Gud<<, altså: >>Guds bjerge<<.",
      "type": "T",
      "verse": 10,
      "position": 61
    },
    {
      "text": "Kan også oversættes som spørgsmål: >>skulle jeg så tie?<<",
      "type": "T",
      "verse": 21,
      "position": 45
    },
    {
      "text": "*wᵊśām derex* ordret: >>og han lægger en vej<<. Ordene er vanskelige i sammenhængen og slettes af mange oversættere. Meningen kan være som foreslået her. En anden mulighed er at rette til: *wᵊtam derex*: >>og den der har en retskaffen vej, (ham vil jeg lade se Guds frelse)<<. Endelig kan der (med Septuaginta) rettes til: *wᵊšām derex*: >>og dér er en vej, (på hvilken jeg vil lade ham se Guds frelse)<<. Én af de to første muligheder bør foretrækkes, da slutverset derved henviser til begge salmens hoveddele (v. 7-15: ofre, v. 16-21: moral).",
      "type": "E",
      "verse": 23,
      "position": 72
    }
  ]
}