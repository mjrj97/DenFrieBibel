{
  "book": "Salmernes Bog",
  "abbreviation": "Sl",
  "chapter": 78,
  "version": 575656239600000,
  "authors": [
    {
      "name": "Jørgen Bækgaard Thomsen",
      "type": "translation"
    },
    {
      "name": "Trine Tøndering",
      "type": "literary check"
    },
    {
      "name": "Nicolai Winther-Nielsen",
      "type": "exegetic processing"
    }
  ],
  "verses": [
    {
      "text": "\fMaskil af Asaf.\fMit folk, lyt til min lov,\fbøj jeres ører til min munds tale!",
      "number": 1
    },
    {
      "text": "\fJeg vil åbne min mund med billedtale,\fjeg vil forkynde gådetale fra fortiden.",
      "number": 2
    },
    {
      "text": "\fDet som vi har hørt og har lært at kende,\fog som vore fædre har fortalt os,",
      "number": 3
    },
    {
      "text": "\fdet vil vi ikke skjule for deres børn,\fidet vi fortæller den kommende slægt\fom JHVHs glorværdige gerninger og hans styrke,\fog de undere han har gjort.",
      "number": 4
    },
    {
      "text": "\fHan oprettede et vidnesbyrd i Jakob\fog gav en lov i Israel\fsom han befalede vore fædre\fat gøre kendt for deres børn,",
      "number": 5
    },
    {
      "text": "\ffor at den kommende slægt skulle lære den at kende,\fde børn som skulle fødes,\fså de indtrængende kunne fortælle det for deres børn.",
      "number": 6
    },
    {
      "text": "\fOg de skulle sætte deres lid til Gud\fog ikke glemme Guds gerninger,\fmen holde hans bud.",
      "number": 7
    },
    {
      "text": "\fOg de skulle ikke blive som deres fædre,\fen genstridig og trodsig slægt,\fen slægt som ikke gjorde sit hjerte fast,\fog hvis ånd ikke holdt trofast ved Gud.",
      "number": 8
    },
    {
      "text": "\fEfraims sønner var veludrustede bueskytter,\fmen de vendte om på kampens dag.",
      "number": 9
    },
    {
      "text": "\fDe holdt ikke Guds pagt\fog vægrede sig ved at vandre efter hans lov.",
      "number": 10
    },
    {
      "text": "\fOg de glemte hans gerninger\fog hans undere, som han havde ladet dem se.",
      "number": 11
    },
    {
      "text": "\fFor deres fædre havde han gjort et under\fi Egyptens land, på Soans mark.",
      "number": 12
    },
    {
      "text": "\fHan kløvede havet og lod dem gå igennem\fog rejste vandet som en vold.",
      "number": 13
    },
    {
      "text": "\fHan ledte dem ved skyen om dagen\fog hele natten ved flammende lys.",
      "number": 14
    },
    {
      "text": "\fHan kløvede klipper i ørkenen\fog gav rigeligt at drikke, som af store dyb.",
      "number": 15
    },
    {
      "text": "\fHan lod bække strømme frem af en klippe\fog lod vand rinde ned som floderne.",
      "number": 16
    },
    {
      "text": "\fMen de blev stadig ved med at synde mod ham,\fmed at være genstridige mod den Højeste i det tørre land.",
      "number": 17
    },
    {
      "text": "\fOg de fristede Gud i deres hjerte,\fså de fordrede den mad de begærede.",
      "number": 18
    },
    {
      "text": "\fOg de talte mod Gud, idet de sagde:\f>>Mon Gud kan\fdække et bord i ørkenen?",
      "number": 19
    },
    {
      "text": "\fNok slog han på klippen\fså vand flød, og bække strømmede;\fmon han også kan give brød\feller skaffe kød for sit folk?<<",
      "number": 20
    },
    {
      "text": "\fDerfor, da Herren hørte det, blev han vred,\fog en ild blussede op mod Jakob,\fog en vrede steg op mod Israel,",
      "number": 21
    },
    {
      "text": "\ffor de troede ikke på Gud\fog stolede ikke på hans frelse.",
      "number": 22
    },
    {
      "text": "\fSå gav han befaling til skyerne deroppe\fog åbnede himlenes døre.",
      "number": 23
    },
    {
      "text": "\fOg han lod manna regne over dem til at spise\fog gav dem himlens korn.",
      "number": 24
    },
    {
      "text": "\fEt menneske spiste de stærkes brød,\fhan sendte dem føde så de blev mætte.",
      "number": 25
    },
    {
      "text": "\fHan lod østenvind bryde løs på himlen\fog ved sin styrke drev han søndenvind frem.",
      "number": 26
    },
    {
      "text": "\fOg han lod kød regne ned over dem som støv\fog vingede fugle som havets sand.",
      "number": 27
    },
    {
      "text": "\fOg han lod dem falde midt i sin lejr,\frundt omkring sine boliger.",
      "number": 28
    },
    {
      "text": "\fOg de spiste og blev meget mætte,\fhan skaffede dem det de begærede.",
      "number": 29
    },
    {
      "text": "\fDe havde stadig ikke stillet deres begær,\fderes mad var endnu i deres mund,",
      "number": 30
    },
    {
      "text": "\fda Guds vrede rejste sig mod dem,\fog han dræbte nogle blandt deres kraftige mænd,\fog han strakte Israels unge mænd til jorden.",
      "number": 31
    },
    {
      "text": "\fTrods alt dette syndede de fortsat\fog troede ikke på hans undere.",
      "number": 32
    },
    {
      "text": "\fDa lod han deres dage svinde hen i tomhed\fog deres år i brat undergang.",
      "number": 33
    },
    {
      "text": "\fNår han dræbte dem, søgte de ham,\fde vendte om og søgte Gud.",
      "number": 34
    },
    {
      "text": "\fOg de huskede at Gud var deres klippe,\fog Gud den Højeste deres forløser.",
      "number": 35
    },
    {
      "text": "\fMen de talte hyklerisk for ham med deres mund,\fog med deres tunge løj de for ham.",
      "number": 36
    },
    {
      "text": "\fDeres hjerte holdt ikke fast ved ham,\fog de holdt ikke trofast hans pagt.",
      "number": 37
    },
    {
      "text": "\fMen han er barmhjertig,\fhan soner skyld og ødelægger ikke,\fofte vendte han sin vrede bort\fog lod ikke hele sin harme blive virksom.",
      "number": 38
    },
    {
      "text": "\fHan huskede på at de var kød,\fet vindpust som forsvinder og ikke vender tilbage.",
      "number": 39
    },
    {
      "text": "\fHvor ofte var de ikke genstridige mod ham i ørkenen,\foptændte hans vrede i ødemarken.",
      "number": 40
    },
    {
      "text": "\fOg de fristede på ny Gud\fog bedrøvede Israels Hellige.",
      "number": 41
    },
    {
      "text": "\fDe huskede ikke på hans hånd\fden dag da han befriede dem fra fjenden,",
      "number": 42
    },
    {
      "text": "\fda han gjorde sine tegn i Egypten\fog sine undere på Soans slette.",
      "number": 43
    },
    {
      "text": "\fTil blod forvandlede han deres strømme\fog deres bække, så de ikke kunne drikke af dem,",
      "number": 44
    },
    {
      "text": "\fog han sendte fluer på dem, som åd dem,\fog frøer, som voldte dem ødelæggelse,",
      "number": 45
    },
    {
      "text": "\fog han gav gnaveren deres afgrøde\fog frugten af deres arbejde til græshoppen,",
      "number": 46
    },
    {
      "text": "\fhan ødelagde deres vinstok med haglen\fog deres morbærfigentræer med isregn,",
      "number": 47
    },
    {
      "text": "\fog han overgav deres kvæg til haglen\fog deres hjorde til lynene,",
      "number": 48
    },
    {
      "text": "\fhan sendte sin vredes glød mod dem,\fharme og raseri og trængsel,\fen udsendt skare af uheldsbringende engle.",
      "number": 49
    },
    {
      "text": "\fHan banede vej for sin vrede,\fhan sparede ikke deres sjæl fra døden,\fog han overgav deres liv til pesten,",
      "number": 50
    },
    {
      "text": "\fog han slog alle førstefødte i Egypten,\fmanddomskraftens førstegrøde i Kams telte.",
      "number": 51
    },
    {
      "text": "\fMen han lod sit folk bryde op som en fåreflok\fog ledte dem som hjorden i ørkenen,",
      "number": 52
    },
    {
      "text": "\fog han førte dem i tryghed, og de frygtede ikke,\fmen havet dækkede deres fjender.",
      "number": 53
    },
    {
      "text": "\fOg han bragte dem til sit hellige land,\ftil dette bjerg som hans højre hånd havde erhvervet.",
      "number": 54
    },
    {
      "text": "\fHan fordrev folkeslag foran dem\fog lod det tilfalde dem som tilmålt arvelod,\fog han lod Israels stammer bo i deres telte.",
      "number": 55
    },
    {
      "text": "\fMen de fristede og var genstridige mod Gud den Højeste\fog overholdt ikke hans love.",
      "number": 56
    },
    {
      "text": "\fDe vendte sig bort og var troløse som deres fædre,\fde svigtede som en slap bue.",
      "number": 57
    },
    {
      "text": "\fDe vakte hans harme med deres høje,\fog med deres gudebilleder fremkaldte de hans vrede.",
      "number": 58
    },
    {
      "text": "\fDa Gud hørte det, blev han vred,\fog han forkastede Israel fuldstændig.",
      "number": 59
    },
    {
      "text": "\fHan vragede boligen i Shilo,\fdet telt som han havde slået op blandt mennesker.",
      "number": 60
    },
    {
      "text": "\fHan gav sin magt i fangenskab\fog sin herlighed i fjendes hånd.",
      "number": 61
    },
    {
      "text": "\fHan overgav sit folk til sværdet\fog blev vred på sin arvelod.",
      "number": 62
    },
    {
      "text": "\fIld fortærede hans unge mænd,\fog hans jomfruer fik ingen bryllupssang.",
      "number": 63
    },
    {
      "text": "\fHans præster faldt for sværdet,\fog hans enker græd ikke.",
      "number": 64
    },
    {
      "text": "\fDa vågnede Herren som en sovende,\fsom en helt der var overvældet af vin.",
      "number": 65
    },
    {
      "text": "\fOg han slog sine fjender tilbage,\fhan gav dem evig forhånelse.",
      "number": 66
    },
    {
      "text": "\fHan forkastede Josefs telt\fog udvalgte ikke Efraims stamme,",
      "number": 67
    },
    {
      "text": "\fmen han udvalgte Judas stamme,\fZions bjerg, som han elskede.",
      "number": 68
    },
    {
      "text": "\fOg han byggede sin helligdom ligesom høje,\fsom jorden som han har grundfæstet for evigt.",
      "number": 69
    },
    {
      "text": "\fOg han udvalgte David, sin tjener,\fog tog ham fra fårefoldene,",
      "number": 70
    },
    {
      "text": "\ffra diegivende får lod han ham komme\ffor at vogte sit folk, Jakob,\fog sin arv, Israel.",
      "number": 71
    },
    {
      "text": "\fHan vogtede dem efter sit hjertes oprigtighed\fog ledte dem med kyndig hånd.",
      "number": 72
    }
  ],
  "titles": [
    {
      "text": "Overskrift",
      "verse": 1
    },
    {
      "text": "Asaf opmuntrer Guds folk til at agte på hans tale og undervisning",
      "verse": 2
    },
    {
      "text": "Fædrenes svigt og ulydighed",
      "verse": 9
    },
    {
      "text": "Vandringen til det forjættede land",
      "verse": 52
    },
    {
      "text": "Israels utroskab",
      "verse": 56
    },
    {
      "text": "Men Gud er trofast",
      "verse": 65
    }
  ],
  "footnotes": [
    {
      "text": "Betydningen er usikker. Man har tidligere (med støtte i Septuaginta) forstået det som >>læredigt<<, idet ordet må være afledet af roden *śkl*: >>være klog, overvejende<<. Dette passer dog dårligt med flertallet af de salmer der kaldes >>maskil<< (Sl 42; 44; 45; 52-55; 74; 78; 88; 89; 142). Det må snarere forstås som >>meditation<< eller >>kunstfærdig salme<< eller evt. >>hyldestsang<<.",
      "type": "E",
      "verse": 1,
      "position": 7
    },
    {
      "text": "lov",
      "type": "N",
      "verse": 1,
      "position": 43
    },
    {
      "text": "I visdomslitteraturen betegner *māšol* korte sentenser, >>ordsprog<<, men her er det brugt i bredere betydning.",
      "type": "E",
      "verse": 2,
      "position": 38
    },
    {
      "text": "Ordret: >>sønner<<, men i pluralis ligger vægten ikke ubetinget på kønnet.",
      "type": "T",
      "verse": 4,
      "position": 39
    },
    {
      "text": "Ordret: >>kunne rejse sig og fortælle<<. Men verbet *qwm* (>>rejse sig<<) angiver foran et andet verbum, at man målbevidst og med styrke påtager sig noget.",
      "type": "E",
      "verse": 6,
      "position": 112
    },
    {
      "text": "Grundteksten har en unik dobbelt konstrukt-konstruktion (genitiv-konstruktion) der egentlig ikke kan oversættes (det måtte være: >>buebevæbnede bueskytter<<). Konstruktionen skal formodentlig gøre det ud for en superlativ: >>veludrustede bueskytter<<.",
      "type": "E",
      "verse": 9,
      "position": 44
    },
    {
      "text": "Ordret: >>ilds lys<<.",
      "type": "T",
      "verse": 14,
      "position": 67
    },
    {
      "text": "Ordret: >>efter deres sjæl<<.",
      "type": "T",
      "verse": 18,
      "position": 71
    },
    {
      "text": "Kan også oversættes: >>enhver<<.",
      "type": "T",
      "verse": 25,
      "position": 12
    },
    {
      "text": "Der er tænkt på det himmelske hof. Derfor oversætter mange: >>englenes<<.",
      "type": "T",
      "verse": 25,
      "position": 30
    },
    {
      "text": "Ordret: >>til mættelse<<.",
      "type": "T",
      "verse": 25,
      "position": 74
    },
    {
      "text": "Kan oversættes: >>dets<<, dvs. Israels.",
      "type": "T",
      "verse": 28,
      "position": 32
    },
    {
      "text": "Kan oversættes: >>dets<<, dvs. Israels.",
      "type": "T",
      "verse": 28,
      "position": 57
    },
    {
      "text": "Egentlig: >>pust/åndedrag/luftning<<.",
      "type": "T",
      "verse": 33,
      "position": 42
    },
    {
      "text": "Tidligere ofte oversat: >>søgte tidligt<<, idet verbet *šḥr* (>>søge<<) har samme rod som ordet for >>morgenrøde<< (*šaḥar*).",
      "type": "E",
      "verse": 34,
      "position": 56
    },
    {
      "text": "De var bare mennesker.",
      "type": "T",
      "verse": 39,
      "position": 30
    },
    {
      "text": "Det er usikkert, hvad ordet *ʕārōv* (>>fluer<<) betyder (ordet er singularis, men må opfattes som kollektiv betegnelse). På grundlag af Septuaginta har man tidligere oversat det: >>bremser<<. Andre har opfattet det som >>spyfluer<< eller >>sværm af insekter<<. I jødisk sammenhæng er det opfattet som betegnelse for forskellige rovdyr eller parasitter.",
      "type": "E",
      "verse": 45,
      "position": 20
    },
    {
      "text": "Ordet *ḥᵃnāmal* findes kun her i GT, og betydningen er usikker. Det kan være et andet ord for >>hagl<<, måske særligt store hagl. Eller >>rimfrost<<.",
      "type": "E",
      "verse": 47,
      "position": 76
    },
    {
      "text": "Et enkelt håndskrift har, støttet af den syriske oversættelse, i stedet for: *bārād* (>>hagl<<): *dever*: >>pest<<.",
      "type": "E",
      "verse": 48,
      "position": 37
    },
    {
      "text": "Oversættes af andre: >>sot/feberbrand<<",
      "type": "T",
      "verse": 48,
      "position": 65
    },
    {
      "text": "Ordret: >>sin helligheds område<<.",
      "type": "T",
      "verse": 54,
      "position": 40
    },
    {
      "text": "Kan også oversættes: >>hedninger<<, men det ligger der ikke vægt på her.",
      "type": "T",
      "verse": 55,
      "position": 22
    },
    {
      "text": "Ordret: >>for deres ansigt<<.",
      "type": "T",
      "verse": 55,
      "position": 32
    },
    {
      "text": "Andre oversætter: >>bedragerisk/troløs<<.",
      "type": "T",
      "verse": 57,
      "position": 75
    },
    {
      "text": "*šikkēn* er vokaliseret som pi’el der i de fleste sammenhænge skal oversættes: >>han lod bo<<, men her normalt oversættes: >>han slog op<<. Mange vælger dog at ændre vokaliseringen til qal: *šaxān*: >>som han boede i<<.",
      "type": "E",
      "verse": 60,
      "position": 61
    },
    {
      "text": "Med >>magt<< og >>herlighed<< er der tænkt på pagtens ark, 1 Sam 4,21; Sl 132,8.",
      "type": "T",
      "verse": 61,
      "position": 47
    },
    {
      "text": ">>hans<< i denne og de næste tre linjer kan også oversættes: >>dets<<, nemlig folkets. Det kan derimod ikke vise tilbage til >>arv<<, som er femininum. Derfor må >>hans<< være den foretrukne oversættelse.",
      "type": "E",
      "verse": 63,
      "position": 19
    },
    {
      "text": "Ordret blot: >>blev ikke lovprist<<, men lovprisningen hører netop til brylluppet.",
      "type": "T",
      "verse": 63,
      "position": 71
    },
    {
      "text": "Ordet *mitrônēn* (>>var overvældet<<) er omdiskuteret. Her er det forudsat at det er afledt af roden *rwn*. Andre afleder det af roden *rnn*: >>bryder ud i jubel<<, der dog passer dårligt i sammenhængen. Atter andre retter til: *mitrômēm*: >>der rejser sig<<. I stedet for >>af vin<< må der så oversættes: >>fra rus<<.",
      "type": "E",
      "verse": 65,
      "position": 65
    },
    {
      "text": "Ved at trække *kᵊmô-rāmîm* sammen og bytte to bogstaver om kan man få: *kimrômîm*: >>som en himmelbolig<<. Den overleverede tekst kan enten have samme betydning: >>som himmelske høje<< eller betyde: Gud byggede sin helligdom >>som (de urokkelige) høje<<.",
      "type": "E",
      "verse": 69,
      "position": 43
    }
  ]
}