{
  "book": "Salmernes Bog",
  "abbreviation": "Sl",
  "chapter": 36,
  "version": 1457218800000,
  "authors": [
    {
      "name": "Jørgen Bækgaard Thomsen",
      "type": "translation"
    },
    {
      "name": "Trine Tøndering",
      "type": "literary check"
    },
    {
      "name": "Nicolai Winther-Nielsen",
      "type": "exegetic processing"
    }
  ],
  "verses": [
    {
      "text": "\fTil korlederen.\fAf JHVHs tjener, af David.",
      "number": 1
    },
    {
      "text": "\fForbrydelsens udsagn om den ugudelige i mit hjerte:\f>>Frygt for Gud har han ikke for øje<<.",
      "number": 2
    },
    {
      "text": "\fFor den indsmigrer sig for meget hos ham i hans øjne,\ftil at han kan finde sin skyld og hade den.",
      "number": 3
    },
    {
      "text": "\fHans munds ord er ondskab og svig,\fhan er holdt op med at handle klogt, at gøre godt.",
      "number": 4
    },
    {
      "text": "\fHan udtænker løgn på sit leje,\fhan stiller sig på en vej der ikke er god,\fondt forkaster han ikke.",
      "number": 5
    },
    {
      "text": "\fJHVHv, din nåde når til himlen,\fdin trofasthed til skyerne.",
      "number": 6
    },
    {
      "text": "\fDin retfærdighed er som Guds bjerge,\fdine domme som det store dyb.\fDu frelser menneske og kvæg, JHVHv.",
      "number": 7
    },
    {
      "text": "\fHvor dyrebar er din nåde, Gud,\fog menneskenes børn skjuler sig i dine vingers skygge.",
      "number": 8
    },
    {
      "text": "\fDe mætter sig ved dit hus’ fedme,\fog du giver dem at drikke af din fryds bæk.",
      "number": 9
    },
    {
      "text": "\fFor hos dig er livets kilde,\fi dit lys skal vi se lys.",
      "number": 10
    },
    {
      "text": "\fLad din nåde vare ved imod dem som kender dig,\fog din retfærdighed imod de oprigtige af hjertet.",
      "number": 11
    },
    {
      "text": "\fLad ikke en hovmodigs fod komme over mig\fog lad ikke ugudeliges hånd fordrive mig.",
      "number": 12
    },
    {
      "text": "\fDa falder de som gjorde uret,\fde bliver stødt ned og kan ikke rejse sig.",
      "number": 13
    }
  ],
  "titles": [
    {
      "text": "Overskrift",
      "verse": 1
    },
    {
      "text": "Den ugudeliges ondskab",
      "verse": 2
    },
    {
      "text": "JHVHs godhed",
      "verse": 6
    },
    {
      "text": "Bøn om Guds godhed og beskyttelse",
      "verse": 11
    }
  ],
  "footnotes": [
    {
      "text": "Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<",
      "type": "E",
      "verse": 1,
      "position": 16
    },
    {
      "text": "Det hebraiske *nᵊʔum* angiver normalt et ord fra JHVH. Det kan ikke helt udelukkes at det også er tilfældet her, hvor der da må oversættes: >>Et guddommeligt ord om overtrædelse hos den ugudelige har lydt i mit hjerte<<. Problemet er imidlertid at *nᵊʔum* i GT ellers kun står i konstruktforhold (= genitiv) til JHVH eller til et profetnavn, der da bliver medium for Guds-ordet (subjektiv genitiv), mens konstruktforholdet her da skal angive ordets indhold (objektiv genitiv). En anden mulighed er at ændre vokaliseringen af *nᵊʔum* til *nāʔum* og lade det stå alene som en del af overskriften: >>Et gudsord<<. Men det ville være eneste gang dette i GT ofte forekommende ord stod i status absolutus (ikke var i en genitiv). Den tredje mulighed er at opfatte ordet som verbum. Det er den bredest accepterede løsning. Den forudsætter at også *libbî* (>>mit hjerte<<) rettes til *libbô*: >>hans hjerte<<. Oversættelsen bliver da: >>Forbrydelsen taler til den ugudelige i hans hjerte<<",
      "type": "E",
      "verse": 2,
      "position": 21
    },
    {
      "text": "Ordret lyder verset: >>For den gør glat til ham i hans øjne til/for at finde hans skyld og hade<<. Meningen må enten være at forbrydelsen smigrer og forblinder den ugudelige, så han ikke ser sin skyld og hader den – eller at forbrydelsen forfører den ugudelige, så han forløber sig over for alle, hvorved ethvert menneskeligt fællesskab brydes og bliver til had. En tredje mulighed er dog at det er den gudløse der er subjekt, at han altså smigrer sig selv. Men den første mulighed er sprogligt den sandsynligste",
      "type": "E",
      "verse": 3,
      "position": 33
    },
    {
      "text": "nåde",
      "type": "N",
      "verse": 6,
      "position": 16
    },
    {
      "text": "Ordet >>Gud<< flyttes normalt herop fra næste linje",
      "type": "T",
      "verse": 8,
      "position": 31
    },
    {
      "text": "Ordet *šām* er omdiskuteret. Det skal oftest oversættes: >>der<<, men her må det være tidsligt. Det fører til overvejelse omkring oversættelsen af verberne der står i perfektum. Den skal oftest oversættes ved fortid. Her kan det dog forsvares at oversætte ved fremtid, idet perfektum kan udtrykke en vished om noget der skal ske. Andre retter *šām* til *šāmᵊmû*: >>de gyste, (de faldt, de som …)<<",
      "type": "E",
      "verse": 13,
      "position": 3
    }
  ]
}