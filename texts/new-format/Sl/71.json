{
  "book": "Salmernes Bog",
  "abbreviation": "Sl",
  "chapter": 71,
  "version": 1537653600000,
  "authors": [
    {
      "name": "Jørgen Bækgaard Thomsen",
      "type": "translation"
    },
    {
      "name": "Trine Tøndering",
      "type": "literary check"
    },
    {
      "name": "Nicolai Winther-Nielsen",
      "type": "exegetic processing"
    }
  ],
  "verses": [
    {
      "text": "\fHos dig, JHVHv, har jeg søgt tilflugt,\flad mig aldrig blive gjort til skamme!",
      "number": 1
    },
    {
      "text": "\fRed mig ved din retfærdighed og befri mig,\fbøj dit øre til mig og frels mig!",
      "number": 2
    },
    {
      "text": "\fVær mig en klippe til bolig,\fsom du har befalet mig altid at gå hen til, for at frelse mig.\fJa, du er min klippe og min fæstning.",
      "number": 3
    },
    {
      "text": "\fMin Gud, befri mig fra en ugudeligs hånd,\ffra den uretfærdiges og undertrykkerens greb.",
      "number": 4
    },
    {
      "text": "\fFor du er mit håb, Herre,\fJHVHv, du er min tillid fra min ungdom af!",
      "number": 5
    },
    {
      "text": "\fTil dig har jeg støttet mig fra moders liv,\ffra min moders skød har du taget mig;\fmin lovsang er altid om dig.",
      "number": 6
    },
    {
      "text": "\fJeg har været som et under for mange,\fmen du er min stærke tilflugt.",
      "number": 7
    },
    {
      "text": "\fMin mund skal fyldes med din lovsang,\fhele dagen med din pris.",
      "number": 8
    },
    {
      "text": "\fForkast mig ikke i alderdommens tid,\fforlad mig ikke, når min kraft forlader mig!",
      "number": 9
    },
    {
      "text": "\fFor mine fjender talte om mig,\fog de som lurede på mit liv, rådførte sig med hinanden,",
      "number": 10
    },
    {
      "text": "\fidet de sagde: >>Gud har forladt ham,\fforfølg og grib ham,\ffor der er ingen, som redder.<<",
      "number": 11
    },
    {
      "text": "\fGud, vær ikke langt fra mig,\fmin Gud, skynd dig at komme mig til hjælp!",
      "number": 12
    },
    {
      "text": "\fDe skal blive til skamme, gå til grunde,\fde som forfølger mit liv;\flad dem som søger min ulykke, klæde sig i hån og skændsel.",
      "number": 13
    },
    {
      "text": "\fMen jeg vil altid vente,\fog al din pris vil jeg mangfoldiggøre.",
      "number": 14
    },
    {
      "text": "\fMin mund skal fortælle om din retfærdighed,\fhele dagen om din frelse,\ffor jeg ved ikke tal derpå.",
      "number": 15
    },
    {
      "text": "\fJeg vil komme frem med Herrens, JHVHs, vældige gerninger,\fjeg vil prisende omtale din retfærdighed, din alene.",
      "number": 16
    },
    {
      "text": "\fGud, du har undervist mig fra min ungdom af,\fog indtil nu beretter jeg om dine undere.",
      "number": 17
    },
    {
      "text": "\fHelt indtil alderdommen og de grå hår,\fGud, må du ikke forlade mig,\fså jeg kan berette om din arm til slægten,\fom din vælde til enhver som kommer.",
      "number": 18
    },
    {
      "text": "\fOg din retfærdighed, Gud, når til det høje;\fdu som har gjort store ting,\fGud, hvem er som du?",
      "number": 19
    },
    {
      "text": "\fDu som har ladet os se mange trængsler og ulykker,\fdu vil gøre os levende igen\fog hente mig op igen fra jordens dybder.",
      "number": 20
    },
    {
      "text": "\fStyrk min storhed\fog trøst mig igen!",
      "number": 21
    },
    {
      "text": "\fDa vil også jeg takke dig med harpespil\ffor din trofasthed, min Gud!\fJeg vil lovsynge dig med citer,\fdu Israels Hellige!",
      "number": 22
    },
    {
      "text": "\fMine læber skal juble når jeg lovsynger dig,\fja, min sjæl, som du har udfriet.",
      "number": 23
    },
    {
      "text": "\fOg min tunge skal hele dagen\ftale om din retfærdighed;\ffor de er blevet til skamme, ja, de er blevet ydmyget,\fde som stræbte efter min ulykke.",
      "number": 24
    }
  ],
  "titles": [
    {
      "text": "Bøn om hjælp",
      "verse": 1
    },
    {
      "text": "Erfaring af Guds omsorg",
      "verse": 5
    },
    {
      "text": "Bøn og klage",
      "verse": 9
    },
    {
      "text": "Håb til Gud",
      "verse": 14
    },
    {
      "text": "Løfte om lovsang",
      "verse": 22
    }
  ],
  "footnotes": [
    {
      "text": "Ordret: >>må jeg ikke blive gjort til skamme i evighed<<.",
      "type": "T",
      "verse": 1,
      "position": 78
    },
    {
      "text": "Ordret: >>boligs klippe<<. De gamle oversættelser og en del håndskrifter har dog (som Sl 31,3): >>tilflugtsklippe<< (*māʕôz* i stedet for *māʕôn*.",
      "type": "E",
      "verse": 3,
      "position": 29
    },
    {
      "text": "Septuaginta har læst (som Sl 31,3): *lᵊvêt mᵊṣûdôt*: >>en befæstet borg/et befæstet hus<< i stedet for: *lāvôʔ tāmîd ṣiwwîtā* (>>som du har befalet mig altid at gå hen til<<).",
      "type": "E",
      "verse": 3,
      "position": 92
    },
    {
      "text": "Ordret: >>af dens hule hånd, som handler uretfærdigt og undertrykker<<.",
      "type": "T",
      "verse": 4,
      "position": 88
    },
    {
      "text": "Betydningen af verbet *gôzî* (>>taget mig<<) er usikker. Oftest afledes det af roden *gzh*, der ikke forekommer andre steder i GT. Det betyder formodentlig: >>skære af/skære fra/tage fra<<. Med støtte i Septuaginta rettes ofte til: *ʕôzî*: >>mit værn<< (>>fra moders skød var du mit værn<<).",
      "type": "E",
      "verse": 6,
      "position": 82
    },
    {
      "text": "Ordret: >>min tilflugt i styrke<<.",
      "type": "T",
      "verse": 7,
      "position": 69
    },
    {
      "text": "Ordret: >>overvågede<<, men i sammenhængen i ond hensigt.",
      "type": "T",
      "verse": 10,
      "position": 48
    },
    {
      "text": "Ordret: >>min sjæl<<.",
      "type": "T",
      "verse": 10,
      "position": 60
    },
    {
      "text": "Mange vælger at rette: *yixlû* (>>skal gå til grunde<<) til: *yikkālᵊmû*: >>skal blive til skændsel<<.",
      "type": "E",
      "verse": 13,
      "position": 41
    },
    {
      "text": "Ordret: <<min sjæl<<",
      "type": "T",
      "verse": 13,
      "position": 67
    },
    {
      "text": "Ordet *sᵊfōrôt* (>>tal<<) forekommer kun her i GT, og der er usikkerhed om betydningen. Septuaginta har forstået det som >>skrifter<< eller >>sager<<, mens andre gamle oversættelser har forstået det som >>antal<<. Roden *spr* betyder: >>tælle/skrive<<, så >>tal<< eller >>antal<< synes at være den bedste oversættelse.",
      "type": "E",
      "verse": 15,
      "position": 91
    },
    {
      "text": "I stedet for: *lᵊdôr lᵊxol-yāvôʔ* (>>til slægten, til enhver som kommer<<) læser man ofte med Septuaginta: *lᵊxol-dôr yāvôʔ*: >>til enhver slægt som kommer<<. Den foregående linje bliver derved lidt kortere, og man trækker ordene >>din vælde<< over i v.19.",
      "type": "E",
      "verse": 18,
      "position": 147
    },
    {
      "text": "Konsonantteksten har pluralis (>>os<<) her og i næste linje, mens vokalerne angiver singularis (>>mig<<).",
      "type": "T",
      "verse": 20,
      "position": 20
    },
    {
      "text": "Grundteksten har >>jordens havdybder<<. Som regel retter man *tᵊhōmôt* (>>havdybder<<, i singularis betegner det >>urdybet<<) til *taḥᵊttîyyôt*: >>dybder<< - eller man går ud fra at det må være meningen med *tᵊhōmôt*.",
      "type": "E",
      "verse": 20,
      "position": 120
    },
    {
      "text": "Kan også oversættes: >>vend om, trøst mig!<<",
      "type": "E",
      "verse": 21,
      "position": 37
    },
    {
      "text": "Grundtekstens *ʔemet* har ikke nogen nøjagtig ækvivalent på dansk. Ofte skal det oversættes >>sandhed<<. Det betegner det der står urokkeligt fast, og er et vigtigt ord i pagtssproget, hvor det måske ofte bedst oversættes: >>trofasthed<<.",
      "type": "T",
      "verse": 22,
      "position": 60
    }
  ]
}