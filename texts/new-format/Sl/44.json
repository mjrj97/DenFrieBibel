{
  "book": "Salmernes Bog",
  "abbreviation": "Sl",
  "chapter": 44,
  "version": 1527026400000,
  "verses": [
    {
      "text": "Til korlederen.Maskil af Koras sønner.",
      "number": 1
    },
    {
      "text": "Gud, med vore ører har vi hørt det,vore fædre har fortalt os det,den gerning du udførte i deres dage,i gamle dage.",
      "number": 2
    },
    {
      "text": "Du – din hånd - fordrev folkeslag, men dem plantede du,du sønderbryder nationer, men dem lader du brede sig.",
      "number": 3
    },
    {
      "text": "For ikke ved deres sværd indtog de landet,og deres arm hjalp dem ikke,men din højre hånd og din armog dit ansigts lys,for du holdt af dem.",
      "number": 4
    },
    {
      "text": "Du, du er min konge, Gud,befal Jakobs frelse at komme!",
      "number": 5
    },
    {
      "text": "Ved dig skal vi støde vore fjender ned,i dit navn skal vi træde modstandere ned.",
      "number": 6
    },
    {
      "text": "For jeg vil ikke stole på min bue,og mit sværd kan ikke frelse mig.",
      "number": 7
    },
    {
      "text": "Men du har frelst os fra vore fjender,og du har gjort dem som hader os, til skamme.",
      "number": 8
    },
    {
      "text": "Gud har vi lovprist hele dagen,og dit navn vil vi takke til evig tid. Sela",
      "number": 9
    },
    {
      "text": "Alligevel har du forstødt os og gjort os til skammeog vil ikke drage ud med vore hære.",
      "number": 10
    },
    {
      "text": "Du lader os vige tilbage for fjenden,og de som hader os, har taget sig bytte.",
      "number": 11
    },
    {
      "text": "Du giver os hen som småkvæg til at fortæresog har spredt os blandt folkeslagene.",
      "number": 12
    },
    {
      "text": "Du sælger dit folk for intet,og du fik ingen gevinst ved prisen for dem.",
      "number": 13
    },
    {
      "text": "Du gør os til skændsel for vore naboer,til spot og spe for vore omgivelser.",
      "number": 14
    },
    {
      "text": "Du gør os til et ordsprog blandt folkeslagene,man ryster på hovedet over os blandt folkene.",
      "number": 15
    },
    {
      "text": "Hele dagen har jeg min skændsel foran mig,og mit ansigts skam har tildækket mig",
      "number": 16
    },
    {
      "text": "på grund af en spottende og hånende stemme,på grund af fjendes og hævngerrigs blik.",
      "number": 17
    },
    {
      "text": "Alt dette er kommet over os, men vi havde ikke glemt dig,og vi var ikke utro imod din pagt.",
      "number": 18
    },
    {
      "text": "Vort hjerte veg ikke tilbage,og vor gang bøjede ikke af fra din vej,",
      "number": 19
    },
    {
      "text": "så at du skulle knuse os i sjakalers tilholdsstedog dække os med dødsskygge.",
      "number": 20
    },
    {
      "text": "Hvis vi glemte vor Guds navnog bredte vore hænder ud mod en fremmed gud,",
      "number": 21
    },
    {
      "text": "ville Gud så ikke gennemskue det?For han kender et hjertes hemmeligheder.",
      "number": 22
    },
    {
      "text": "Alligevel dræbes vi dagen lang på grund af dig,vi regnes som slagtefår.",
      "number": 23
    },
    {
      "text": "Vågn, hvorfor vil du sove, Herre?Vågn op, forkast ikke for evigt!",
      "number": 24
    },
    {
      "text": "Hvorfor vil du skjule dit ansigt,glemme vor nød og vor trængsel?",
      "number": 25
    },
    {
      "text": "For vor sjæl er bøjet ned i støvet,vor krop er klæbet til jorden.",
      "number": 26
    },
    {
      "text": "Rejs dig som hjælp for osog forløs os for din nådes{N: nåde} skyld!",
      "number": 27
    }
  ],
  "titles": [
    {
      "text": "Overskrift",
      "verse": 1
    },
    {
      "text": "Lovsang for Guds gerninger for folket",
      "verse": 2
    },
    {
      "text": "Erklæring af tillid til Gud",
      "verse": 5
    },
    {
      "text": "Klage over katastrofen",
      "verse": 10
    },
    {
      "text": "Vi var ikke utro imod din pagt",
      "verse": 18
    },
    {
      "text": "Afsluttende bøn",
      "verse": 24
    }
  ],
  "footnotes": [
    {
      "text": "Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.",
      "type": "E",
      "verse": 1,
      "position": 15
    },
    {
      "text": "Betydningen er usikker. Man har tidligere (med støtte i Septuaginta) forstået det som >>læredigt<<, idet ordet må være afledet af roden *śkl*: >>være klog, overvejende<<. Dette passer dog dårligt med flertallet af de salmer der kaldes >>maskil<< (Sl 42; 44; 45; 52-55; 74; 78; 88; 89; 142). Det må snarere forstås som >>meditation<< eller >>kunstfærdig salme<< eller evt. >>hyldestsang<<.",
      "type": "E",
      "verse": 1,
      "position": 21
    },
    {
      "text": ">>du – din hånd<< trækkes ofte tilbage som afslutning af v. 2 (>>i gamle dage, med din hånd<<).",
      "type": "E",
      "verse": 3,
      "position": 13
    },
    {
      "text": "Det er >>fædrene<<.",
      "type": "T",
      "verse": 3,
      "position": 42
    },
    {
      "text": "Eller: >>havde velbehag i dem<<.",
      "type": "T",
      "verse": 4,
      "position": 138
    },
    {
      "text": "Se note til næste linje.",
      "type": "T",
      "verse": 5,
      "position": 25
    },
    {
      "text": "Bl.a. med støtte i Septuaginta retter man ofte så imperativen undgås: *ʔᵉlōhîm ṣawwēʰ* (>>Gud, befal<<) til *ʔᵉlōhāj mᵉṣawweʰ*: >>(du er min konge,) min Gud, du befaler …<<. I konsonantteksten er der blot tale om at lade det *m*, der er sidste bogstav i *ʔᵉlōhîm* være første bogstav i det efterfølgende *ṣawwēʰ*.",
      "type": "E",
      "verse": 5,
      "position": 54
    },
    {
      "text": "Sela",
      "type": "N",
      "verse": 9,
      "position": 74
    },
    {
      "text": "Verberne i afsnittet skifter mellem qatal og yiqtol. Man kunne vælge at lade dem alle være afhængige af det første (>>du har forstødt os<<) og oversætte alle ved fortid. Her afspejles skiftet i de hebraiske verber, så yiqtol angiver nutid eller nær forestående fremtid.",
      "type": "E",
      "verse": 10,
      "position": 51
    },
    {
      "text": "Oversættes ofte: >>slagtefår<<.",
      "type": "T",
      "verse": 12,
      "position": 43
    },
    {
      "text": "Kan også oversættes: >>hedningerne<<.",
      "type": "T",
      "verse": 12,
      "position": 80
    },
    {
      "text": "Ordret: >>for ikke-rigdom<<.",
      "type": "T",
      "verse": 13,
      "position": 29
    },
    {
      "text": "Det er enten ørken eller ruinby.",
      "type": "T",
      "verse": 20,
      "position": 49
    },
    {
      "text": "*ṣalmāwæt* er usædvanligt ved at være sammensat af to ord: *ṣel* (>>skygge<<) og *māwæt* (>>død<<). Og skygge er normalt i Mellemøsten et gode. Men digteren kan have villet understrege den yderste hjælpeløshed ved et sammensat ord. Ofte oversættes ordet nu blot: >>mørke, skygge<<.",
      "type": "E",
      "verse": 20,
      "position": 76
    }
  ]
}