{
  "book": "Salmernes Bog",
  "abbreviation": "Sl",
  "chapter": 27,
  "version": 1457218800000,
  "authors": [
    {
      "name": "Jørgen Bækgaard Thomsen",
      "type": "translation"
    },
    {
      "name": "Trine Tøndering",
      "type": "literary check"
    },
    {
      "name": "Nicolai Winther-Nielsen",
      "type": "exegetic processing"
    }
  ],
  "verses": [
    {
      "text": "\fAf David.\fJHVH er mit lys og min frelse,\fhvem skal jeg frygte?\fJHVH er mit livs værn,\fhvem skal jeg frygte for?",
      "number": 1
    },
    {
      "text": "\fDa de onde nærmede sig mig\ffor at fortære mit kød,\fmine modstandere og mine fjender,\fda snublede de og faldt.",
      "number": 2
    },
    {
      "text": "\fSelv om en hær vil belejre mig,\fskal mit hjerte ikke frygte,\fselv om man fører krig imod mig,\fer jeg dog tryg.",
      "number": 3
    },
    {
      "text": "\fKun ét har jeg bedt om af JHVH,\fdet vil jeg tragte efter:\fnemlig at jeg må bo i JHVHs hus\falle mit livs dage,\ffor at skue med fryd JHVHs herlighed\fog for at grunde i hans tempel.",
      "number": 4
    },
    {
      "text": "\fFor han vil gemme mig i sin hytte\fpå ulykkens dag,\fhan vil skjule mig i sit telts skjulested,\fhan vil løfte mig op på en klippe.",
      "number": 5
    },
    {
      "text": "\fOg nu skal mit hoved knejse\fover mine fjender som omringer mig,\fog i hans telt jeg vil bringe ofre med jubel,\fjeg vil synge og spille for JHVH.",
      "number": 6
    },
    {
      "text": "\fHør, JHVHv, min røst, når jeg råber,\fog vær mig nådig og svar mig!",
      "number": 7
    },
    {
      "text": "\fTil dig sagde mit hjerte: >>I skal søge mit ansigt<<,\fjeg søger, JHVHv, dit ansigt!",
      "number": 8
    },
    {
      "text": "\fSkjul ikke dit ansigt for mig,\fafvis ikke i vrede din tjener,\fdu har været min hjælp,\fforkast mig ikke og forlad mig ikke,\fmin frelses Gud!",
      "number": 9
    },
    {
      "text": "\fFor min far og min mor har forladt mig,\fmen JHVH tager mig op til sig.",
      "number": 10
    },
    {
      "text": "\fLær mig, JHVHv, din vej\fog led mig ad den jævne sti,\ffor mine fjenders skyld.",
      "number": 11
    },
    {
      "text": "\fPrisgiv mig ikke i mine modstanderes vold,\ffor falske vidner har rejst sig mod mig,\fde fnyser vold.",
      "number": 12
    },
    {
      "text": "\fHvis jeg ikke havde stolet på at jeg skulle se JHVHs godhed i de levendes land – !",
      "number": 13
    },
    {
      "text": "\fVent på JHVH, vær stærk,\fog gør dit hjerte stærkt,\fja, vent på JHVH!",
      "number": 14
    }
  ],
  "titles": [
    {
      "text": "Overskrift",
      "verse": 1
    },
    {
      "text": "Tillid til JHVH",
      "verse": 2
    },
    {
      "text": "Klage og bøn i helligdommen",
      "verse": 7
    },
    {
      "text": "Nådes- eller opmuntringsord",
      "verse": 14
    }
  ],
  "footnotes": [
    {
      "text": "Betydningen af verbet er omdiskuteret. Grundbetydningen er >>undersøge nøje<<. Meningen er muligvis at søge guddommeligt svar.",
      "type": "E",
      "verse": 4,
      "position": 164
    },
    {
      "text": "Teksten er vanskelig, men meningen er formodentlig at salmisten i sit hjerte husker det citerede ord fra Gud (2 Mos 23,17; 34,23; 5 Mos 4,29).",
      "type": "E",
      "verse": 8,
      "position": 54
    },
    {
      "text": "Ordet *kî-* (>>for<<) har flere betydninger. Det kan betyde >>selv om<< der kan give god mening her: >>Selv om min far og min mor har forladt mig, vil JHVH tage mig op til sig<<.",
      "type": "E",
      "verse": 10,
      "position": 4
    },
    {
      "text": "Ordret >>sjæl<<. Det oversættes her forskelligt, fx. >>begær, lyst til mord<<.",
      "type": "T",
      "verse": 12,
      "position": 43
    },
    {
      "text": "Enten er der underforstået en eftersætning: >>så havde det været ude med mig<<, eller også skal vers 12b-c være den logiske eftersætning: >>for falske vidner havde rejst sig … hvis jeg ikke havde stolet på JHVH<<.",
      "type": "E",
      "verse": 13,
      "position": 83
    }
  ]
}