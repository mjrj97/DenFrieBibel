{
  "book": "Salmernes Bog",
  "abbreviation": "Sl",
  "chapter": 65,
  "version": 1500242400000,
  "verses": [
    {
      "text": "Til korlederen.Salme af David. En sang.",
      "number": 1
    },
    {
      "text": "Lovprisning tilkommer dig,Gud på Zion,og til dig indfrier man løfter.",
      "number": 2
    },
    {
      "text": "Du som hører bøn,til dig kan alle mennesker komme.",
      "number": 3
    },
    {
      "text": "Syndernes byrde er blevet for tung for mig,vore overtrædelser, dem vil du tilgive!",
      "number": 4
    },
    {
      "text": "Lykkelig er den som du udvælger og lader komme nær,så han må bo i dine forgårde.Vi skal mættes med godhed i dit hus,dit hellige tempel.",
      "number": 5
    },
    {
      "text": "Med frygtindgydende gerninger svarer du os i retfærdighed,vor frelses Gud,du som er tilflugt for alle jordens enderog for det fjerneste hav.",
      "number": 6
    },
    {
      "text": "Han som grundfæster bjergene i sin kraft,væbnet med styrke;",
      "number": 7
    },
    {
      "text": "han som stiller havenes brusen,deres bølgers brusen og folkenes larm.",
      "number": 8
    },
    {
      "text": "Så de som bor ved verdens ender, skal frygte for dine tegn,du får øst og vest til at juble.",
      "number": 9
    },
    {
      "text": "Du har taget dig af landet og givet det overflod,du gør det meget rigt;Guds bæk er fuld af vand,du sørger for deres korn,for sådan lægger du det til rette.",
      "number": 10
    },
    {
      "text": "Idet du vander dets plovfurer,jævner pløjejordens klumper,blødgør du jorden med regnskyl,du velsigner dens afgrøde.",
      "number": 11
    },
    {
      "text": "Du har kronet året med dine gode gaver,og dine spor skal drive af fedme.",
      "number": 12
    },
    {
      "text": "Græsgange i ørken skal dryppe,og højene skal klæde sig i jubel.",
      "number": 13
    },
    {
      "text": "Engene er klædt med småkvæget,og dalene skal dække sig til med korn.De skal juble, ja, synge.",
      "number": 14
    }
  ],
  "titles": [
    {
      "text": "Overskrift",
      "verse": 1
    },
    {
      "text": "Lovsangprisning for Guds tilgivelse og fællesskab",
      "verse": 2
    },
    {
      "text": "Lovsang for Guds skabelse og omsorg",
      "verse": 6
    },
    {
      "text": "Lovsang for frugtbarhed",
      "verse": 10
    }
  ],
  "footnotes": [
    {
      "text": "Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.",
      "type": "E",
      "verse": 1,
      "position": 15
    },
    {
      "text": "Ordret: >>For dig er stilhed en lovprisning<< eller: >>For dig er der stilhed, lovprisning<<. Da der i det følgende ikke er tale om stilhed, men hørlig lovprisning, følger man oftest Septuaginta og den gamle syriske oversættelse og retter vokaliseringen af *dumiyyāʰ* (>>stilhed<<) til *dōmiyyāʰ*: >>det der tilkommer en<<.",
      "type": "E",
      "verse": 2,
      "position": 26
    },
    {
      "text": "Ordret: >>alt kød<<",
      "type": "T",
      "verse": 3,
      "position": 43
    },
    {
      "text": "Ordret: >>sag, anliggende<<.",
      "type": "T",
      "verse": 4,
      "position": 15
    },
    {
      "text": "Mange oversættere vælger at dele v.3-4 anderledes, så oversættelsen lyder: >>Du hører bøn. / Til dig kan alle mennesker komme / for deres synders skyld. / Vore overtrædelser er blevet for tunge for os, / men du tilgiver dem<<. Ordet >>skyld<< har dog ikke støtte i den hebraiske tekst. Andre foreslår: >>Du som hører bøn. / Til dig bringer alle mennesker / deres synders byrde. / Vore overtrædelser …<< (men *yāvōʔû* (>>kan komme<<) må da rettes til * yāvîʔû*: >>bringer<<).",
      "type": "E",
      "verse": 4,
      "position": 82
    },
    {
      "text": "Tidligere oversat: >>salig<<.",
      "type": "T",
      "verse": 5,
      "position": 8
    },
    {
      "text": "Ordret: >>dit tempels helligdom<<.",
      "type": "T",
      "verse": 5,
      "position": 135
    },
    {
      "text": "*yām* (>>hav<<) står i singularis, mens *rᵊḥōqîm* (>>fjerne<<) står i pluralis, der formentlig betegner superlativ. Ellers kan der oversættes: >>for de fjerne egnes hav<<.",
      "type": "E",
      "verse": 6,
      "position": 140
    },
    {
      "text": "Ordret: >>omgjordet<<.",
      "type": "T",
      "verse": 7,
      "position": 47
    },
    {
      "text": "Ordret: >>de yderste<<.",
      "type": "T",
      "verse": 9,
      "position": 32
    },
    {
      "text": "Ordret: >>morgenens og aftenens udgangssted<<.",
      "type": "T",
      "verse": 9,
      "position": 77
    },
    {
      "text": "Andre oversætter: >>givet regn<<, men grundbetydningen er formodentlig: >>lade strømme over<<.",
      "type": "T",
      "verse": 10,
      "position": 49
    },
    {
      "text": "Verberne i verset kan enten læses som infinitiv absolutus (denne oversættelse, ordret: >>vandende<<) eller som imperativ.",
      "type": "T",
      "verse": 11,
      "position": 14
    },
    {
      "text": "Ordret blot: >>den<<, der viser tilbage til v.10, hvor *hāʔāreṣ* blev oversat: >>landet<<, men også kan betyde: >>jorden<<, om end det ikke specifikt er agerjorden.",
      "type": "E",
      "verse": 11,
      "position": 75
    },
    {
      "text": "Ordret: >>Du har kronet din godheds år<<.",
      "type": "T",
      "verse": 12,
      "position": 39
    },
    {
      "text": "Ordret: >>omgjorde sig<<, jævnfør v.7.",
      "type": "T",
      "verse": 13,
      "position": 54
    }
  ]
}