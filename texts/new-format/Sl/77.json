{
  "book": "Salmernes Bog",
  "abbreviation": "Sl",
  "chapter": 77,
  "version": 1500242400000,
  "authors": [
    {
      "name": "Jørgen Bækgaard Thomsen",
      "type": "translation"
    },
    {
      "name": "Trine Tøndering",
      "type": "literary check"
    },
    {
      "name": "Nicolai Winther-Nielsen",
      "type": "exegetic processing"
    }
  ],
  "verses": [
    {
      "text": "\fTil korlederen. Efter Jedutun.\fSalme af Asaf.",
      "number": 1
    },
    {
      "text": "\fJeg retter mit råb til Gud, og jeg vil skrige;\fjeg retter mit råb til Gud for at han skal høre på mig!",
      "number": 2
    },
    {
      "text": "\fPå min trængsels dag søgte jeg Herren,\fmin hånd var om natten rakt ud og blev ikke træt,\fmin sjæl lod sig ikke trøste.",
      "number": 3
    },
    {
      "text": "\fJeg vil huske på Gud og sukke,\fjeg vil tænke efter, og min ånd fortvivler. Sela",
      "number": 4
    },
    {
      "text": "\fDu holdt mine øjenlåg åbne,\fjeg er blevet foruroliget, men jeg taler ikke.",
      "number": 5
    },
    {
      "text": "\fJeg tænkte over fortids dage,\fover længst svundne år.",
      "number": 6
    },
    {
      "text": "\fJeg vil huske mit strengespil om natten,\fmed mit hjerte vil jeg tænke efter, og min ånd skal granske.",
      "number": 7
    },
    {
      "text": "\fVil da Herren forkaste i al evighed\fog ikke vedblive at være nådig?",
      "number": 8
    },
    {
      "text": "\fEr hans nåde til ende for evigt?\fEr hans ord ophørt med at lyde fra slægt til slægt?",
      "number": 9
    },
    {
      "text": "\fHar Gud glemt at være nådig?\fEller har han i vrede lukket af for sin barmhjertighed? Sela",
      "number": 10
    },
    {
      "text": "\fDa sagde jeg: >>Dette er min smerte:\fAt den Højestes højre hånd har ændret sig<<.",
      "number": 11
    },
    {
      "text": "\fJeg vil huske JHVHs gerninger,\ffor lad mig huske dine undere fra fortids dage.",
      "number": 12
    },
    {
      "text": "\fOg jeg vil grunde over al din handlen,\fog jeg vil tale om dine gerninger.",
      "number": 13
    },
    {
      "text": "\fGud, din vej er i hellighed,\fhvilken gud er så stor som Gud?",
      "number": 14
    },
    {
      "text": "\fDu er den Gud som gør undere,\fdu har vist din styrke blandt folkene.",
      "number": 15
    },
    {
      "text": "\fDu genløste dit folk med din arm,\fJakobs og Josefs børn. Sela",
      "number": 16
    },
    {
      "text": "\fVandene så dig, Gud,\fvandene så dig, de bævede,\fja, de store dyb skælvede.",
      "number": 17
    },
    {
      "text": "\fDe tykke skyer øste vand ud,\fskymasserne afgav drøn,\fja, dine pile fløj omkring.",
      "number": 18
    },
    {
      "text": "\fDin tordens drøn lød i hvirvelvinden,\flynene oplyste verden,\fjorden skælvede og rystede.",
      "number": 19
    },
    {
      "text": "\fDin vej gik i havet\fog dine stier i de store vande,\fmen dine fodspor var ikke at se.",
      "number": 20
    },
    {
      "text": "\fDu førte dit folk som hjorden\fved Moses’ og Arons hånd.",
      "number": 21
    }
  ],
  "titles": [
    {
      "text": "Overskrift",
      "verse": 1
    },
    {
      "text": "Klage",
      "verse": 2
    },
    {
      "text": "Meditation og lovsang",
      "verse": 12
    }
  ],
  "footnotes": [
    {
      "text": "Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.",
      "type": "E",
      "verse": 1,
      "position": 16
    },
    {
      "text": "Jedutun var efter Davids bestemmelse sammen med Asaf og Heman overhoved for og stamfader til tempelsangerne (1 Krøn 25,1-3; 2 Krøn 5,12; 35,15). Han er formentlig den samme som Etan (1 Krøn 15,19). Overskriften her betyder formodentlig at salmen skal synges af Jedutun og hans tempelsangere",
      "type": "E",
      "verse": 1,
      "position": 32
    },
    {
      "text": "Grundteksten har ikke noget verbum i denne sætning, men det er underforstået med præpositionen *ʔel* (>>(hen/op) til<<.",
      "type": "T",
      "verse": 2,
      "position": 11
    },
    {
      "text": "Det sjældne verbum **ngr* betyder i nif’al ellers: >>hældes ud/flyde ud<<. Her er der måske to udtryk der er smeltet sammen: >>at brede hænderne ud<< og >>at tårerne flyder ud<<.",
      "type": "E",
      "verse": 3,
      "position": 70
    },
    {
      "text": "Sela",
      "type": "N",
      "verse": 4,
      "position": 80
    },
    {
      "text": ">>Jeg vil huske<< trækkes af mange oversættere og fortolkere tilbage til anden linje i v.6. Samtidig følger mange bl.a. Septuaginta, der i stedet for *nᵊgînātî* (>>mit strengespil<<) har læst *hāgîtî*: >>jeg har grundet/grunder<<.",
      "type": "E",
      "verse": 7,
      "position": 14
    },
    {
      "text": "nåde",
      "type": "N",
      "verse": 9,
      "position": 13
    },
    {
      "text": "Konsonantteksten har forudsat *ʔazkîr* (hif’il): >>jeg vil forkynde/nævne<<, mens vokaliseringen forudsætter: *ʔezkôr* (qal): >>jeg vil huske<<",
      "type": "E",
      "verse": 12,
      "position": 14
    },
    {
      "text": "Grundteksten har blot kortformen >>Jah<< for >>Jahve<<, der findes en del steder i poetiske tekster.",
      "type": "T",
      "verse": 12,
      "position": 20
    },
    {
      "text": "Ordret: >>med en arm<<, men de gamle oversættelser har: >>med din arm<<.",
      "type": "T",
      "verse": 16,
      "position": 34
    },
    {
      "text": "*baggalgal* ordret: >>med/i vognhjulet/i hvirvelvinden<<. Udtrykket er omdiskuteret. *galgal* betegner noget, der kører rundt. >>Hvirvelvind<< kan evt. forstås som en voldsom storm. Andre retter *baggalgal* til: *kᵊgalgal*: >>som vognhjul<<.",
      "type": "E",
      "verse": 19,
      "position": 38
    },
    {
      "text": "Konsonantteksten har pluralis, vokaliseringen har singularis.",
      "type": "E",
      "verse": 20,
      "position": 34
    }
  ]
}