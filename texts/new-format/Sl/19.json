{
  "book": "Salmernes Bog",
  "abbreviation": "Sl",
  "chapter": 19,
  "version": 1631570400000,
  "authors": [
    {
      "name": "Jørgen Bækgaard Thomsen",
      "type": "translation"
    },
    {
      "name": "Christian Højgaard",
      "type": "exegetic processing"
    },
    {
      "name": "Trine Tøndering",
      "type": "literary check"
    }
  ],
  "verses": [
    {
      "text": "\fTil korlederen. Salme af David.",
      "number": 1
    },
    {
      "text": "\fHimlen fortæller om Guds herlighed,\fhvælvingen forkynder hans hænders værk.",
      "number": 2
    },
    {
      "text": "\fDag lader tale sprudle frem til dag, og nat kundgør viden til nat.",
      "number": 3
    },
    {
      "text": "\fDer er ingen tale og ingen ord uden at deres røst høres.",
      "number": 4
    },
    {
      "text": "\fDeres røst når ud over hele jorden\fog deres ord til verdens ende.\fHan satte et telt for solen på himlen,",
      "number": 5
    },
    {
      "text": "\fog den går som en brudgom ud af sit kammer,\fden glæder sig som en helt over at løbe sin bane.",
      "number": 6
    },
    {
      "text": "\fFra himlens ene ende er dens udgang,\fog dens omløb når den anden ende,\fja, intet er skjult for dens glød.",
      "number": 7
    },
    {
      "text": "\fJHVHs lov er fuldkommen,\fden styrker sjælen.\fJHVHs vidnesbyrd er pålideligt,\fdet giver den enfoldige visdom.",
      "number": 8
    },
    {
      "text": "\fJHVHs bestemmelser er rette,\fde glæder hjertet.\fJHVHs befaling er pur,\fdet giver øjnene lys.",
      "number": 9
    },
    {
      "text": "\fFrygt for JHVH er ren,\fden består til evig tid,\fJHVHs domme er sandhed,\fde er alle retfærdige.",
      "number": 10
    },
    {
      "text": "\fDe er mere kostbare end guld,\fja, end lutret guld i mængde,\fog sødere end honning\fog flydende bikage.",
      "number": 11
    },
    {
      "text": "\fOgså din tjener lader sig advare af dem,\fder er stor løn ved at holde dem.",
      "number": 12
    },
    {
      "text": "\fUforsætlige synder – hvem lægger mærke til dem?\fRens mig for skjulte synder!",
      "number": 13
    },
    {
      "text": "\fHold også din tjener borte fra hovmodige\fså de ikke skal herske over mig.\fDa bliver jeg udadlelig\fog uden skyld i grov overtrædelse.",
      "number": 14
    },
    {
      "text": "\fLad min munds ord og mit hjertes tanker være til behag for dit ansigt,\fJHVHv, min klippe og min genløser!",
      "number": 15
    }
  ],
  "titles": [
    {
      "text": "Overskrift",
      "verse": 1
    },
    {
      "text": "Universets vidnesbyrd om og lovprisning af Guds storhed",
      "verse": 2
    },
    {
      "text": "Lovprisning af JHVHs lov",
      "verse": 8
    },
    {
      "text": "Personlig afslutning og bøn",
      "verse": 12
    }
  ],
  "footnotes": [
    {
      "text": "Betydningen af *lamnaṣṣēₐḥ* er usikker, men det er sandsynligvis afledt af et verbum der betyder >>dirigere<<.",
      "type": "E",
      "verse": 1,
      "position": 16
    },
    {
      "text": "Grundteksten har: *qawwām*: >>deres rettesnor<<. Det er vanskeligt at se mening med det, især ud fra parallellen >>ord<< i næste linje. Man følger derfor oftest Septuaginta og læser *qôlām*: >>deres røst<<, jf. citatet i Rom 10,18.",
      "type": "E",
      "verse": 5,
      "position": 11
    },
    {
      "text": "Grundteksten har: *bāhem*: >>i/på dem<<. Det henviser formodentlig til >>himlen<< der på hebraisk er et flertalsord. Det kan overvejes om pronominerne i v. 4-5 (>>deres<<) alle henviser til >>himlen<< (v. 2), og de kunne da oversættes >>dens<<.",
      "type": "E",
      "verse": 5,
      "position": 105
    },
    {
      "text": "Lov",
      "type": "N",
      "verse": 8,
      "position": 10
    },
    {
      "text": "Ordret: >>den bringer sjælen tilbage<<.",
      "type": "T",
      "verse": 8,
      "position": 45
    },
    {
      "text": "Grundtekstens *yirʔāh*: >>frygt<<, synes at bryde rytmen i versene, idet >>frygt<< næppe kan være synonym for >>lov<<. Bruddet kan dog være tilsigtet idet menneskets reaktion så skal nævnes. >>Frygt<< for Gud er i Bibelen ofte et positivt ord der skal udtrykke menneskets erkendelse af Gud som Herren (Sl 25,14; 128,1). Alt andet må mennesket slippe, men gudsfrygten bevarer det i fællesskabet med den evige Gud >>til evig tid<<. Mange vælger dog (ud fra Sl 119,38) at læse: *ʔimrāh*: >>ord<<.",
      "type": "E",
      "verse": 10,
      "position": 15
    }
  ]
}