{
  "book": "Salmernes Bog",
  "abbreviation": "Sl",
  "chapter": 92,
  "version": 1500242400000,
  "authors": [
    {
      "name": "Jørgen Bækgaard Thomsen",
      "type": "translation"
    },
    {
      "name": "Trine Tøndering",
      "type": "literary check"
    },
    {
      "name": "Nicolai Winther-Nielsen",
      "type": "exegetic processing"
    }
  ],
  "verses": [
    {
      "text": "\fEn salme. En sang til sabbattens dag.",
      "number": 1
    },
    {
      "text": "\fDet er godt at takke JHVH\fog at lovsynge dit navn, du Højeste,",
      "number": 2
    },
    {
      "text": "\fat forkynde din nåde om morgenen\fog din trofasthed om natten,",
      "number": 3
    },
    {
      "text": "\ftil tistrenget lyre og til harpe,\ftil strengespil på citer.",
      "number": 4
    },
    {
      "text": "\fFor du har glædet mig, JHVHv, ved dit værk,\fjeg vil jublende prise dine hænders gerninger.",
      "number": 5
    },
    {
      "text": "\fHvor store er dine gerninger, JHVHv,\fdine tanker er meget dybe!",
      "number": 6
    },
    {
      "text": "\fEn stupid person kender det ikke,\fog en tåbe forstår ikke dette.",
      "number": 7
    },
    {
      "text": "\fNår de uretfærdige skyder op som planter,\fog alle som udøver synd, blomstrer,\fer det for at de skal blive udslettet for evigt og altid.",
      "number": 8
    },
    {
      "text": "\fMen du er i det høje for evigt, JHVHv.",
      "number": 9
    },
    {
      "text": "\fFor se, dine fjender, JHVHv,\fja se, dine fjender skal gå til grunde,\falle som udøver synd, skal spredes.",
      "number": 10
    },
    {
      "text": "\fDu løftede mit horn som en vildokse,\fdu har overgydt mig med frisk olie.",
      "number": 11
    },
    {
      "text": "\fMit øje så med fryd på mine fjender,\fmine ører hørte med fryd om de onde som står mig imod.",
      "number": 12
    },
    {
      "text": "\fEn retfærdig skal skyde op som daddelpalmen,\fsom et cedertræ i Libanon skal han vokse.",
      "number": 13
    },
    {
      "text": "\fDe som er plantet i JHVHs hus,\fskal skyde op i vor Guds forgårde.",
      "number": 14
    },
    {
      "text": "\fSelv i høj alder skal de bære frugt,\fde skal være saftige og grønne,",
      "number": 15
    },
    {
      "text": "\fså de kan forkynde at JHVH er retskaffen,\fmin klippe, og der er ingen uret hos ham.",
      "number": 16
    }
  ],
  "titles": [
    {
      "text": "Overskrift",
      "verse": 1
    },
    {
      "text": "Hymnisk indledning",
      "verse": 2
    },
    {
      "text": "Lovprisning for frelse",
      "verse": 5
    }
  ],
  "footnotes": [
    {
      "text": "Kan også oversættes: >>sandhed<<.",
      "type": "T",
      "verse": 3,
      "position": 51
    },
    {
      "text": "Ordret blot: >>til tistrenget<<. Man går ud fra at der er tænkt på en lyre (eller harpe), udseendet er ukendt.",
      "type": "T",
      "verse": 4,
      "position": 20
    },
    {
      "text": "Grundtekstens *baʕar* betyder: >>kvæg<<. Det bruges her som betegnelse for et menneske uden ånd.",
      "type": "T",
      "verse": 7,
      "position": 10
    },
    {
      "text": "Grundteksten har: *ballōtî*: >>jeg har overgydt<<. I sammenhængen er det utænkeligt at salmisten har overgydt sig selv, men den passive betydning af verbet findes ikke andre steder i GT, så der kan næppe oversættes: >>jeg er blevet overgydt<<. Oftest retter man – med nogle af de gamle oversættelser – til: *ballōtanî*: >>du har overgydt mig<<.",
      "type": "E",
      "verse": 11,
      "position": 57
    },
    {
      "text": "Grundteksten har: *šûrāʸ*: >>mine mure<<. De gamle oversættelser forudsætter: *šōrᵊrāʸ*: >>mine fjender<<. Ud fra sammenhængen vælger man at følge denne læsemåde.",
      "type": "E",
      "verse": 12,
      "position": 37
    },
    {
      "text": "Det er en ofte brugt betegnelse i GT for templet.",
      "type": "T",
      "verse": 14,
      "position": 31
    }
  ]
}