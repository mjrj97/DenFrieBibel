{
  "book": "Salmernes Bog",
  "abbreviation": "Sl",
  "chapter": 17,
  "version": 1475704800000,
  "authors": [
    {
      "name": "Jørgen Bækgaard Thomsen",
      "type": "translation"
    },
    {
      "name": "Christian Højgaard",
      "type": "exegetic processing"
    },
    {
      "name": "Trine Tøndering",
      "type": "literary check"
    }
  ],
  "verses": [
    {
      "text": "\fEn bøn af David.\fHør, JHVHv, på retfærdighed!\fLyt opmærksomt til min klage,\fhør på min bøn\ffra mine læber uden svig.",
      "number": 1
    },
    {
      "text": "\fLad min ret udgå fra dit ansigt,\flad dine øjne iagttage med retskaffenhed.",
      "number": 2
    },
    {
      "text": "\fDu har prøvet mit hjerte, set nøje efter om natten,\fransaget mig: Du finder intet.\fJeg har besluttet at min mund ikke skal forsynde sig.",
      "number": 3
    },
    {
      "text": "\fHvad angår menneskets handlinger,\fså har jeg ved dine læbers ord\fvogtet mig for voldsmandens stier.",
      "number": 4
    },
    {
      "text": "\fMine skridt holdt sig til dine spor,\fmine skridt vaklede ikke.",
      "number": 5
    },
    {
      "text": "\fJeg har råbt til dig, for du vil svare mig, Gud!\fBøj dit øre til mig, hør mine ord!",
      "number": 6
    },
    {
      "text": "\fVis din underfulde nåde,\fdu som med din højre hånd frelser dem som søger tilflugt for modstandere.",
      "number": 7
    },
    {
      "text": "\fVogt mig som en øjesten,\fskjul mig i dine vingers skygge",
      "number": 8
    },
    {
      "text": "\ffor de ugudelige som har øvet vold mod mig,\ffor mine fjender som begærligt omringer mig.",
      "number": 9
    },
    {
      "text": "\fDe har lukket deres hjerte til med fedt,\fmed deres mund taler de i hovmod.",
      "number": 10
    },
    {
      "text": "\fHvor vi end går, har de nu omringet mig,\fderes øjne er rettet mod at kaste mig til jorden.",
      "number": 11
    },
    {
      "text": "\fHan ligner en løve der hungrer efter rov,\fog en ungløve der sidder i skjul.",
      "number": 12
    },
    {
      "text": "\fRejs dig, JHVHv, træd op imod hans ansigt, kast ham ned,\ffrels min sjæl fra den ugudelige ved dit sværd,",
      "number": 13
    },
    {
      "text": "\ffra folk ved din hånd,\fJHVHv! fra folk hvis del i livet er af verden,\fog fyld deres bug med det du har gemt,\flad deres børn mættes\fog efterlade deres rest til deres småbørn.",
      "number": 14
    },
    {
      "text": "\fJeg skal i retfærdighed skue dit ansigt,\fmættes af din skikkelse når jeg vågner.",
      "number": 15
    }
  ],
  "titles": [
    {
      "text": "Overskrift",
      "verse": 1
    },
    {
      "text": "Bøn om hjælp",
      "verse": 2
    },
    {
      "text": "Forsikring om uskyld i den konkrete sag",
      "verse": 3
    },
    {
      "text": "Ny bøn om hjælp mod stærke fjender",
      "verse": 6
    },
    {
      "text": "Bøn om livgivende fællesskab med Gud",
      "verse": 15
    }
  ],
  "footnotes": [
    {
      "text": "Meningen: >>Hør på bønnen for en retfærdig sag<<.",
      "type": "E",
      "verse": 1,
      "position": 46
    },
    {
      "text": "Ordret: >>prøvet ved at smelte mig<<.",
      "type": "T",
      "verse": 3,
      "position": 61
    },
    {
      "text": "Underforstået >>intet skændigt<<. Ofte vokaliseres dog (med LXX) *zammōtî* (>>jeg tænkte<<) i næste linje som: *zimmātî*: >>min (påståede) skændselsdåd<<, der trækkes ind i denne linje.",
      "type": "T",
      "verse": 3,
      "position": 83
    },
    {
      "text": "Dvs. hvad end mennesker gjorde.",
      "type": "T",
      "verse": 4,
      "position": 34
    },
    {
      "text": "Imperfektiv angiver her, at Gud plejer at svare.",
      "type": "E",
      "verse": 6,
      "position": 39
    },
    {
      "text": "Ordret: >>min tale<<",
      "type": "T",
      "verse": 6,
      "position": 84
    },
    {
      "text": "nåde",
      "type": "N",
      "verse": 7,
      "position": 24
    },
    {
      "text": "Versets sidste fire ord oversættes forskelligt. Umiddelbart oplagt på grund af ordenes rækkefølge er: >>du frelser dem der søger tilflugt for dem der rejser sig mod din højre hånd (= mod din magt/mod din frelse)<<. Oftere oversættes som her eller: >>du frelser dem som søger tilflugt i din højre hånd for modstandere<<.",
      "type": "E",
      "verse": 7,
      "position": 99
    },
    {
      "text": "Ordret: >>pusling af øjets datter<<.",
      "type": "T",
      "verse": 8,
      "position": 25
    },
    {
      "text": "*ḥelbāmô ssāgᵊrû* ordret: >>Deres fedt har de lukket<<. Fedtlaget, der beskytter indvoldene, blev regnet for sæde for følelserne. Meningen kan være: >>de er ufølsomme<<. Ofte retter man (dog uden støtte i nogen tekst) til: *ḥelæv libbāmô ssāgᵊrû*: >>De har lukket deres hjerte til med fedt<<.",
      "type": "E",
      "verse": 10,
      "position": 41
    },
    {
      "text": "*ʔaššurênû* ordret: >>vore skridt<<. Der er afvigende formuleringer i en del håndskrifter og gamle oversættelser. Evt. kan der stå: *ʔiššudunî*: >>de har opsporet mig<< eller: *jᵊšurûnî*: >>de lurer på mig<<.",
      "type": "E",
      "verse": 11,
      "position": 17
    },
    {
      "text": ">>mig<< står ikke i den hebraiske tekst, men er formodentlig underforstået. Sætningen kan dog også forstås mere generelt: >>De er opsatte på at kaste alle modstandere til jorden<<.",
      "type": "E",
      "verse": 11,
      "position": 79
    },
    {
      "text": "Versets første halvdel er omdiskuteret. Den stakåndede sætningsbygning kan afspejle at David har mistet kontrollen over sine følelser, men især synes der at mangle et verbum i dette halvvers. Det er foreslået, at *mimᵊtîm* (>>fra folk<<) kan være fejlskrivning for *mᵊmîtām*: >>Dræb dem<<, altså: >>dræb dem ved din hånd, JHVHv, dræb dem fra verden, fra deres andel i livet<<.",
      "type": "E",
      "verse": 14,
      "position": 70
    },
    {
      "text": "Her er der tænkt på den retfærdighed, Gud skænker, altså på Guds troskab i pagten.",
      "type": "E",
      "verse": 15,
      "position": 24
    },
    {
      "text": "David kan have tænkt på opvågnen fra døden.",
      "type": "E",
      "verse": 15,
      "position": 81
    }
  ]
}