{
  "book": "Salmernes Bog",
  "abbreviation": "Sl",
  "chapter": 72,
  "version": 1500242400000,
  "authors": [
    {
      "name": "Jørgen Bækgaard Thomsen",
      "type": "translation"
    },
    {
      "name": "Trine Tøndering",
      "type": "literary check"
    },
    {
      "name": "Nicolai Winther-Nielsen",
      "type": "exegetic processing"
    }
  ],
  "verses": [
    {
      "text": "\fAf Salomo.\fGud, giv dine domme til kongen\fog din retfærdighed til kongesønnen.",
      "number": 1
    },
    {
      "text": "\fMå han dømme dit folk med retfærdighed\fog dine hjælpeløse med ret.",
      "number": 2
    },
    {
      "text": "\fMå bjergene bære fred for folket\fog højene retfærdighed.",
      "number": 3
    },
    {
      "text": "\fMå han skaffe folkets hjælpeløse ret,\ffrelse den fattiges børn\fog knuse undertrykkeren.",
      "number": 4
    },
    {
      "text": "\fDe skal frygte dig så længe solen skinner,\fog foran månen, fra slægt til slægt.",
      "number": 5
    },
    {
      "text": "\fMå han komme ned som regn på en nyslået eng,\fsom regnskyl der væder jorden!",
      "number": 6
    },
    {
      "text": "\fMå en retfærdig blomstre i hans dage,\fog freden være stor, indtil månen ikke er mere!",
      "number": 7
    },
    {
      "text": "\fJa, han skal herske fra hav til hav,\fog fra floden til jordens ender!",
      "number": 8
    },
    {
      "text": "\fØrkenbeboere skal falde på knæ for hans ansigt,\fog hans fjender skal slikke støv.",
      "number": 9
    },
    {
      "text": "\fKonger fra Tarshish og øer skal bringe gaver!\fSabas og Sebas konger skal overbringe tribut.",
      "number": 10
    },
    {
      "text": "\fOg alle konger skal kaste sig ned for ham;\falle folkeslag skal tjene ham.",
      "number": 11
    },
    {
      "text": "\fFor han skal redde den fattige som råber om hjælp,\fog den elendige som ingen hjælper har.",
      "number": 12
    },
    {
      "text": "\fHan skal forbarme sig over den svage og fattige\fog redde de fattiges liv.",
      "number": 13
    },
    {
      "text": "\fFra undertrykkelse og fra vold  skal han forløse deres liv,\fog deres blod skal være dyrebart i hans øjne.",
      "number": 14
    },
    {
      "text": "\fMå han leve, og man skal give ham af Sabas guld\fog altid bede for ham,\fvelsigne ham hele dagen.",
      "number": 15
    },
    {
      "text": "\fMå der være overflod af korn i landet,\fpå bjerges top skal det bølge,\fsom Libanon skal dets frugt være,\fog de skal blomstre fra byen som jordens græs!",
      "number": 16
    },
    {
      "text": "\fMå hans navn bestå for evigt,\fmå hans navn vokse, så længe solen lyser,\fog de skal velsigne sig i ham,\falle folkeslag skal prise ham salig!",
      "number": 17
    },
    {
      "text": "\fLovet være JHVH Gud, Israels Gud,\fhan som alene gør undere!",
      "number": 18
    },
    {
      "text": "\fOg lovet være hans herlige navn i evighed,\fog må hele jorden fyldes med hans herlighed!\fAmen, ja, amen!",
      "number": 19
    },
    {
      "text": "\fHer er Davids, Isajs søns, bønner bragt til ende.",
      "number": 20
    }
  ],
  "titles": [
    {
      "text": "Overskrift",
      "verse": 1
    },
    {
      "text": "Gud give retfærdighed gennem kongen",
      "verse": 2
    },
    {
      "text": "Gud give kongen herredømme over hele jorden",
      "verse": 8
    },
    {
      "text": "Kongens ansvar for de nødstedte",
      "verse": 12
    },
    {
      "text": "Afsluttende bønner",
      "verse": 15
    },
    {
      "text": "Afsluttende lovprisning",
      "verse": 18
    },
    {
      "text": "Efterskrift",
      "verse": 20
    }
  ],
  "footnotes": [
    {
      "text": "Der er tænkt på love, retsforordninger og retsafgørelser.",
      "type": "E",
      "verse": 1,
      "position": 31
    },
    {
      "text": "Ordret: >>i retfærdighed<< eller: >>ved retfærdighed<<. En del af de gamle oversættelser har ikke præpositionen, og de fleste går ud fra at den ikke skulle stå her.",
      "type": "T",
      "verse": 3,
      "position": 57
    },
    {
      "text": "Meningen må være at et retfærdigt kongedømme fremmer sand gudsfrygt. De fleste oversættere og kommentatorer følger Septuaginta, der i stedet for *yîrāˀûxā* (>>de skal frygte dig<<) forudsætter: *wᵊyāˀᵃrîx*: >>og han skal vare/leve<<.",
      "type": "E",
      "verse": 5,
      "position": 19
    },
    {
      "text": "Ordret: >>med solen<<.",
      "type": "T",
      "verse": 5,
      "position": 43
    },
    {
      "text": "Ordret: >>slægters slægt<<.",
      "type": "T",
      "verse": 5,
      "position": 80
    },
    {
      "text": "Med enkelte håndskrifter og gamle oversættelser retter man ofte *ṣaddîq* (>>en retfærdig<<) til: *ṣedeq*: >>retfærdighed<< der passer som parallel til >>fred<< i næste linje. I den overleverede tekst er >>en retfærdig<< formodentlig modstykke til >>undertrykkeren<< (v.4).",
      "type": "E",
      "verse": 7,
      "position": 16
    },
    {
      "text": "Ud fra parallellen i næste linje formoder man oftest at *ṣiyyîm* (>>ørkenbeboere<<) er fejlskrivning for: *ṣārāʸw*: >>hans modstandere<<. Det er også omdiskuteret om *ṣiyyîm* faktisk kan betyde >>ørkenbeboere<<. Andre steder oversættes det >>ørkendyr<<.",
      "type": "E",
      "verse": 9,
      "position": 13
    },
    {
      "text": "Der er formodentlig tænkt på øerne i Middelhavet.",
      "type": "E",
      "verse": 10,
      "position": 27
    },
    {
      "text": "Ordret: >>bringe tilbage<<, nemlig som svar på en fordring.",
      "type": "E",
      "verse": 10,
      "position": 39
    },
    {
      "text": "Kan også oversættes >>hedninger<<, men det er der ikke lagt vægt på i sammenhængen.",
      "type": "T",
      "verse": 11,
      "position": 58
    },
    {
      "text": "Ordret: >>sjæle<<, der ofte er synonym for >>liv<<.",
      "type": "T",
      "verse": 13,
      "position": 74
    },
    {
      "text": "Ordret >>sjæl<<.",
      "type": "T",
      "verse": 14,
      "position": 60
    },
    {
      "text": "Grundtekstens verbum står i qal yiqtol. De gamle oversættelser har dog oversat det som passiv (hof’al): >>blive givet/modtage<<. Det følges af mange oversættere: >>og modtage af Sabas guld<<.",
      "type": "E",
      "verse": 15,
      "position": 30
    },
    {
      "text": "Kan også oversættes: >>lovprise<<.",
      "type": "T",
      "verse": 15,
      "position": 80
    },
    {
      "text": "Ordet *pissāʰ* forekommer kun her i GT, og der er usikkerhed om betydningen. >>Overflod/fylde<< er dog sandsynlig.",
      "type": "E",
      "verse": 16,
      "position": 21
    },
    {
      "text": "Det må være byens indbyggere.",
      "type": "T",
      "verse": 16,
      "position": 110
    },
    {
      "text": "Ofte rettes *wᵊyāṣîṣû mēʕîr* (>>og de skal blomstre fra byen<<) til: * yāṣîṣ waʕᵃmîrô*: >>dens strå skal blomstre<<.",
      "type": "E",
      "verse": 16,
      "position": 133
    },
    {
      "text": "Ordret: >>foran solen/for solens ansigt<<.",
      "type": "T",
      "verse": 17,
      "position": 72
    },
    {
      "text": "Kan også oversættes: >>velsignet<<.",
      "type": "T",
      "verse": 18,
      "position": 6
    },
    {
      "text": "Kan også oversættes: >>velsignet<<.",
      "type": "T",
      "verse": 19,
      "position": 9
    },
    {
      "text": "Ordret: >>hans herligheds navn<<.",
      "type": "T",
      "verse": 19,
      "position": 32
    },
    {
      "text": "Grundtekstens sætningsbygning er unormal. Ofte retter man verbets passive vokalisering *yimmālēˀ* (>>fyldes<<) til aktiv vokalisering: *yimlāˀ*: >>fylde<<: >>hans herlighed skal fylde hele jorden<<.",
      "type": "E",
      "verse": 19,
      "position": 68
    }
  ]
}