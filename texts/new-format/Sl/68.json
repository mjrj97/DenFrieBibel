{
  "book": "Salmernes Bog",
  "abbreviation": "Sl",
  "chapter": 68,
  "version": 1500242400000,
  "authors": [
    {
      "name": "Jørgen Bækgaard Thomsen",
      "type": "translation"
    },
    {
      "name": "Trine Tøndering",
      "type": "literary check"
    },
    {
      "name": "Nicolai Winther-Nielsen",
      "type": "exegetic processing"
    }
  ],
  "verses": [
    {
      "text": "\fTil korlederen.\fAf David. En salme. En sang.",
      "number": 1
    },
    {
      "text": "\fGud vil rejse sig, hans fjender skal spredes,\fog de som hader ham, skal flygte for ham.",
      "number": 2
    },
    {
      "text": "\fSom røg blæses bort, vil du blæse bort,\fsom voks smelter for ild,\fskal de ugudelige gå til grunde for Guds ansigt.",
      "number": 3
    },
    {
      "text": "\fMen de retfærdige skal glæde sig, de skal fryde sig\ffor Guds ansigt\fog juble med glæde.",
      "number": 4
    },
    {
      "text": "\fSyng for Gud, lovsyng hans navn,\fban vej for ham som rider frem på stepperne;\fJHVH er hans navn,\fog fryd jer for hans ansigt.",
      "number": 5
    },
    {
      "text": "\fFaderløses fader og enkers forsvarer\fer Gud i sin hellige bolig.",
      "number": 6
    },
    {
      "text": "\fGud lader ensomme bo i et hjem,\fhan fører fanger ud til trivsel,\fkun genstridige forblev i det tørre område.",
      "number": 7
    },
    {
      "text": "\fGud, da du drog ud foran dit folk,\fda du skred frem gennem ødemarken - Sela",
      "number": 8
    },
    {
      "text": "\fda skælvede jorden,\fog himlen silede af regn foran Gud,\fden Eneste fra Sinaj,\fforan Gud, Israels Gud.",
      "number": 9
    },
    {
      "text": "\fRigelig regn lod du strømme ned, Gud,\fdin arvelod og det udpinte styrkede du.",
      "number": 10
    },
    {
      "text": "\fDin skare bosatte sig der,\fdu vil i din godhed tage dig af det for den hjælpeløse, Gud.",
      "number": 11
    },
    {
      "text": "\fHerren lader besked lyde:\f>>De kvinder som bringer glædesbudskab, er en stor hær.",
      "number": 12
    },
    {
      "text": "\fHærenes konger skal flygte, de skal flygte!\fOg husets frue skal fordele bytte.",
      "number": 13
    },
    {
      "text": "\fVil I ligge mellem kvægfoldene?\fDuens vinger er dækket med sølv,\fog dens svingfjer med guldets gyldengrønne glans<<.",
      "number": 14
    },
    {
      "text": "\fNår den Almægtige spreder konger der,\ffalder der sne på Salmon.",
      "number": 15
    },
    {
      "text": "\fEt gudsbjerg er Bashans bjerg,\fet bjerg med tinder er Bashans bjerg.",
      "number": 16
    },
    {
      "text": "\fHvorfor skuler I bjerge med tinder\ftil det bjerg som Gud har ønsket som sit sæde?\fJa, JHVH vil bo der for evigt.",
      "number": 17
    },
    {
      "text": "\fGuds stridsvogne er to gange ti tusind,\futallige tusind.\fHerren er blandt dem, Sinaj er i helligdommen.",
      "number": 18
    },
    {
      "text": "\fDu steg op til det høje,\fdu førte fanger med,\fdu tog imod gaver hos mennesker\fog endog hos genstridige\ffor at trone, JHVHv, Gud!",
      "number": 19
    },
    {
      "text": "\fLovet være Herren dag efter dag!\fHan vil bære os, Gud er vor frelse. Sela",
      "number": 20
    },
    {
      "text": "\fGud er for os en Gud til frelse,\fog for JHVH, Herren, er der udveje fra døden.",
      "number": 21
    },
    {
      "text": "\fJa, Gud skal knuse sine fjenders hoved,\fden behårede isse på den som vandrer omkring i sin skyld.",
      "number": 22
    },
    {
      "text": "\fHerren har sagt: >>Jeg vil hente tilbage fra Bashan,\fjeg vil hente tilbage fra havets dyb,",
      "number": 23
    },
    {
      "text": "\fså du kan bade din fod i blod,\fog dine hundes tunge kan få sin andel blandt fjenderne<<.",
      "number": 24
    },
    {
      "text": "\fDe så dine processioner, Gud,\fmin Guds procession, min konge i helligdommen.",
      "number": 25
    },
    {
      "text": "\fForan gik sangere, bagefter strengespillerne,\fimellem unge piger som spillede på pauke.",
      "number": 26
    },
    {
      "text": "\fPris Gud i forsamlinger,\fJHVH, Israels kilde!",
      "number": 27
    },
    {
      "text": "\fDér er Benjamin, ung, deres hersker,\fJudas stormænd, deres larmende flok,\fZebulons stormænd, Naftalis stormænd.",
      "number": 28
    },
    {
      "text": "\fDin Gud har befalet din styrke.\fVær stærk, Gud, i det du har gjort for os",
      "number": 29
    },
    {
      "text": "\ffra dit tempel i Jerusalem.\fKonger skal bringe dig gave.",
      "number": 30
    },
    {
      "text": "\fTru dyret i sivene,\ftyreflokken, med folkene som kalve,\fsom underkaster sig med sølvstykker.\fHan adspredte folkene, som har lyst til kampe.",
      "number": 31
    },
    {
      "text": "\fDe kommer med bronzevarer fra Egypten,\fKush skal lade sine hænder ile til Gud.",
      "number": 32
    },
    {
      "text": "\fI jordens kongeriger, syng for Gud,\flovsyng Herren. Sela",
      "number": 33
    },
    {
      "text": "\fFor han som rider på ældgamle himles himle,\fse, han løfter sin røst, en mægtig røst.",
      "number": 34
    },
    {
      "text": "\fGiv Gud ære,\fhans højhed er over Israel\fog hans magt i skyerne.",
      "number": 35
    },
    {
      "text": "\fFrygtindgydende er du, Gud, fra dine helligdomme,\fIsraels Gud, han giver folket magt og styrke.\fLovet være Gud!",
      "number": 36
    }
  ],
  "titles": [
    {
      "text": "Overskrift",
      "verse": 1
    },
    {
      "text": "Tillid til Guds sejr og omsorg",
      "verse": 2
    },
    {
      "text": "Gud frelser sit folk fra ødemarken",
      "verse": 8
    },
    {
      "text": "Guds bjerg",
      "verse": 16
    },
    {
      "text": "Gud er vor frelse",
      "verse": 20
    },
    {
      "text": "Festprocessionen ind i Guds tempel",
      "verse": 25
    },
    {
      "text": "Bøn om at Gud vil vise sin magt",
      "verse": 29
    },
    {
      "text": "Lovprisning af den vældige, Israels Gud",
      "verse": 33
    }
  ],
  "footnotes": [
    {
      "text": "Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.",
      "type": "E",
      "verse": 1,
      "position": 16
    },
    {
      "text": "Det er omdiskuteret om verberne i v.2-4 skal opfattes som yiqtol (som forudsat her) eller som jussiv der kunne oversættes: >>Gid Gud vil rejse sig, ….",
      "type": "E",
      "verse": 2,
      "position": 19
    },
    {
      "text": "Ordret: >>for hans ansigt<<.",
      "type": "T",
      "verse": 2,
      "position": 88
    },
    {
      "text": "Undertiden foreslås rettelse af vokaliseringen af *tindōf* (>>vil du blæse bort<<) til: *jinnādēf*: >>blæses bort<<, hvor de to verber forstærker hinanden og oversættes som ét: >>som røg blæses bort<<. Begrundelsen er at man ikke mener at en tiltale til Gud kan stå på dette sted i salmen. Rettelsen er dog unødvendig.",
      "type": "E",
      "verse": 3,
      "position": 40
    },
    {
      "text": "Andre oversætter det forholdsvis sjældne verbum: >>Ophøj<<. Det kan støttes af at objektet >>vej<< ikke står i grundteksten, men må underforstås som objekt for verbet.",
      "type": "E",
      "verse": 5,
      "position": 45
    },
    {
      "text": "*ʕᵃrāvôt* kan betegne >>steppeørkner<<. Det er ofte blevet oversat >>ørken<<, men det er betegnelse for områder med vegetation. På baggrund af paralleludtryk i ugaritiske tekster om guden Ba’al som den der rider på skyerne, retter man nu ofte til *ʕāvôt*: >>skyer<<.",
      "type": "E",
      "verse": 5,
      "position": 78
    },
    {
      "text": "Sætningen *bᵊyāh šᵊmô* betyder ordret: >>I Jah er hans navn<<. Kortformen >>Jah<< for >>Jahve<< findes en del steder i poetiske tekster. Sætningen må betyde at Guds væsen finder udtryk i hans navn (2 Mos 3,24). Sætningen er dog i alle tilfælde speciel og knudret. Blandt rettelsesforslagene er især enten at slette *bᵊ* (>>i<<) eller at læse: *kî yāh šᵊmô*: >>for Jah er hans navn<<.",
      "type": "E",
      "verse": 5,
      "position": 83
    },
    {
      "text": "Det foreslås undertiden at rette *môšîv* (>>lader bo<<) til: *mēšîv*: >>fører tilbage<<. Der er dog ingen tekstmæssig støtte til rettelsen.",
      "type": "T",
      "verse": 7,
      "position": 21
    },
    {
      "text": "Ordet *kôšārāʰ* forekommer kun her i GT. Den præcise betydning er usikker. Det oversættes ofte: >>lykke<<. Andre foreslår: >>musik/jubel<<. Modsætningen i næste linje kan måske tyde på: >>frugtbarhed<<.",
      "type": "E",
      "verse": 7,
      "position": 65
    },
    {
      "text": "Grundteksten har qatal (fortid). Det er i givet fald en hentydning til at den generation der gjorde oprør i ørkenen mod Gud, måtte blive og dø i ørkenen (4 Mos 14,22-23.27-35). Mange vælger dog at oversætte ved fremtid: >>skal bo<<.",
      "type": "E",
      "verse": 7,
      "position": 89
    },
    {
      "text": "Sela",
      "type": "N",
      "verse": 8,
      "position": 76
    },
    {
      "text": "Ordret blot: >>himlen silede/dryppede<<.",
      "type": "T",
      "verse": 9,
      "position": 45
    },
    {
      "text": "Ordret: >>dette (er) Sinaj<<. Paralleller i ugaritisk og arabisk tyder på at *zeʰ* (>>dette<<) kan betyde: >>den eneste/ham<<. Det parafraseres undertiden: >>Sinajs Herre<<.",
      "type": "E",
      "verse": 9,
      "position": 78
    },
    {
      "text": "Kan oversættes: >>foran Guds, Israels Guds ansigt<<.",
      "type": "T",
      "verse": 9,
      "position": 102
    },
    {
      "text": "Nogle oversættere lader – på trods af grundtekstens accent - >>din arvelod<< høre til foregående linje: >>rigelig regn lod du, Gud, strømme ned over din arvelod<<.",
      "type": "E",
      "verse": 10,
      "position": 50
    },
    {
      "text": "Betydningen af ordet *ḥayyāʰ* er omdiskuteret. Det skal dog her tydeligvis være synonym for Guds >>folk<<.",
      "type": "E",
      "verse": 11,
      "position": 10
    },
    {
      "text": "Ordret: >>i det<<.",
      "type": "T",
      "verse": 11,
      "position": 27
    },
    {
      "text": "Ordet *nāwāʰ* er omdiskuteret. Formodentlig er det enten afledt af et verbum der betyder: >>være smuk<<, eller et enslydende verbum der betyder >>bebo<<. Altså: >>husets kvindelige beboer/husets smukke<<.",
      "type": "E",
      "verse": 13,
      "position": 59
    },
    {
      "text": "Sandsynligvis et bebrejdende ord mod dem der som Rubens stamme (Dom 5,16) hellere vil >>ligge<< og hygge sig mellem >>kvægfoldene<< end tage del i kampen.",
      "type": "E",
      "verse": 14,
      "position": 32
    },
    {
      "text": ">>Duen<< kan være sejrens og fredens budbringer hvis strålende >>svingfjer<< svarer til dens prægtige budskab.",
      "type": "E",
      "verse": 14,
      "position": 117
    },
    {
      "text": "Meningen med dette vers er usikker. >>Salmon<< er muligvis et bjerg ved Sikem (Dom 9,48). I så fald er det ikke over 1000 m højt, og >>sne<< vil ikke forekomme ret ofte.",
      "type": "E",
      "verse": 15,
      "position": 64
    },
    {
      "text": "Forstavelsen >>guds-<< er her formodentlig en forstærkelse: et imponerende bjerg. Der kan dog også oversættes: >>et Guds bjerg<<.",
      "type": "E",
      "verse": 16,
      "position": 13
    },
    {
      "text": "Ordet *ribbôʔ* (>>ti tusind<<) står i dualis der enten kan angive >>to gange ti tusind<< eller >>ti tusind gange ti tusind<<.",
      "type": "E",
      "verse": 18,
      "position": 40
    },
    {
      "text": "Ordret: >>gentagelses tusinde<<.",
      "type": "T",
      "verse": 18,
      "position": 57
    },
    {
      "text": "Ofte rettes *vām sînay* (>>blandt dem, Sinaj<<) til: *bāʔ missînay*: >>(Herren) er kommet fra Sinaj (til helligdommen)<<. Rettelsen har dog hverken støtte i håndskrifter eller gamle oversættelser. Meningen er formodentlig at helligdommen på Zion nu er det Sinaj engang var.",
      "type": "E",
      "verse": 18,
      "position": 104
    },
    {
      "text": "Grundteksten har singularis *bāʔādām*: >>hos mennesket<< der er ment kollektivt.",
      "type": "T",
      "verse": 19,
      "position": 78
    },
    {
      "text": "Grundteksten har kortformen *yāh*.",
      "type": "T",
      "verse": 19,
      "position": 124
    },
    {
      "text": "Andre opfatter de to linjer som hørende sammen således: >>og endog hos dem som gør oprør mod at JHVH Gud slår sig ned<<.",
      "type": "E",
      "verse": 19,
      "position": 129
    },
    {
      "text": "Det er usikkert om >>dag efter dag<< skal høre til denne linje eller indlede den næste (>>dag efter dag vil han bære os<<).",
      "type": "E",
      "verse": 20,
      "position": 33
    },
    {
      "text": "Det er usikkert hvad der er tænkt på. Måske at soldaterne så håret som tegn på styrke (jf. Samson, Dom 13-16).",
      "type": "E",
      "verse": 22,
      "position": 53
    },
    {
      "text": "Den hebraiske tekst har: >>så du kan knuse din fod i blod<<. Normalt retter man – med støtte i de gamle oversættelser - *timᵊḥaṣ* (>>du kan knuse<<) til: *tirᵊḥaṣ*: >>du kan bade<<.",
      "type": "E",
      "verse": 24,
      "position": 15
    },
    {
      "text": "Kan også oversættes: >>velsign<<.",
      "type": "T",
      "verse": 27,
      "position": 5
    },
    {
      "text": "Ordret: >>fra Israels kilde<<. Hvis teksten er rigtig, kan den eventuelt parafraseres: >>Pris Gud … alle I, som er fra Israels kilde<<. Men oftest går man ud fra at der er et *m* for meget i konsonantteksten: *mmqwr*, repræsenterende præpositionen >>fra<<.",
      "type": "E",
      "verse": 27,
      "position": 46
    },
    {
      "text": "Kan også oversættes: >>ringe<<.",
      "type": "T",
      "verse": 28,
      "position": 22
    },
    {
      "text": "Ordet *rōdēm* (>>deres hersker<<) er omstridt. Det afledes oftest af roden *rdh*: >>herske, føre an<<. Andre afleder det af *rdm*, der i nif’al betyder: >>falde i dyb søvn/være bedøvet<< og oversætter: >>Dér er Benjamin, ung, i ekstase<<.",
      "type": "E",
      "verse": 28,
      "position": 37
    },
    {
      "text": "Betydningen af ordet *rigmātām* (>>deres larmende flok<< er meget usikker og lades uoversat af mange.",
      "type": "T",
      "verse": 28,
      "position": 74
    },
    {
      "text": "De fleste oversættere retter med de gamle oversættelser i konsonantteksten *k* til *m*: *ʔᵉlōheʸxā* (>>din Gud<<) til: *ʔᵉlōhîm*: >>Gud<<. Udover de ændringer i vokalerne, som dette medfører, retter man også vokaliseringen af *ṣiwwāʰ* (>>har befalet<<) til: *ṣawwēʰ*: >>befal/opbyd<<, så oversættelsen lyder: >>Opbyd din styrke, Gud<<. Den overleverede tekst må være et ord til den sejrende hær, inden der i næste linje bedes om styrke.",
      "type": "E",
      "verse": 29,
      "position": 20
    },
    {
      "text": "Kan eventuelt oversættes: >>Styrk, Gud, det du har gjort for os<<. Eftersætningen er dog næppe tænkt som objekt for verbet (>>styrk<<), men er knyttet til >>Gud<<.",
      "type": "E",
      "verse": 29,
      "position": 43
    },
    {
      "text": "Billede på herskerne ved Nilen (Egypten).",
      "type": "E",
      "verse": 31,
      "position": 20
    },
    {
      "text": "Billede på de hedenske konger med deres folk eller med stormagternes allierede.",
      "type": "E",
      "verse": 31,
      "position": 56
    },
    {
      "text": "Sætningen er dunkel og omdiskuteret. Verbet: *mitrappēs* (>>underkaster sig<<) oversættes også: >>træder under fode<<. Ofte vælger man at rette til imperativ: *hitrappēs*: >>træd under fode<<. Desuden retter man ofte: *bᵊraṣṣê-xāsef* (>>med sølstykker<<) til: *bᵊrōṣê-xāsef*: >>der elsker sølv<<, altså: >>træd dem under fode, der elsker sølv<<.",
      "type": "E",
      "verse": 31,
      "position": 93
    },
    {
      "text": "Mange oversættere retter vokaliseringen af: *bizzar* (>>han adspredte<<) til imperativ: *bazzēr*: >>adspred<<.",
      "type": "E",
      "verse": 31,
      "position": 107
    },
    {
      "text": "Betydningen af *ḥašmannîm*, der kun forekommer denne ene gang i GT, er højst usikker. De gamle oversættelser har forstået det som: >>fyrster/fornemme/udsendinge<<, men det er sprogligt mindre sandsynligt. Oftest forbindes ordet med >>bronze<<. Andre forslag er bl.a.: >>natron/blåt klæde<<. Hvis man ikke følger de gamle oversættelser, må verbet *yeˀᵉtāʸû* (>>de kommer<<) vokaliseres som hif’il: *yaˀᵃtiyû*: >>de kommer med<<.",
      "type": "E",
      "verse": 32,
      "position": 26
    },
    {
      "text": "Formodentlig Nubien eller Etiopien.",
      "type": "E",
      "verse": 32,
      "position": 44
    },
    {
      "text": "Ofte retter man: *tārîṣ* (>>skal lade ile<<) til: *tāraṣ*: >>skal løfte<<",
      "type": "T",
      "verse": 32,
      "position": 70
    },
    {
      "text": "Kan eventuelt oversættes: >>han lader sin torden lyde<<.",
      "type": "T",
      "verse": 34,
      "position": 69
    },
    {
      "text": "Ordret: >>magt<<, men i forholdet til Gud er det udtryk for at anerkende hans magt.",
      "type": "T",
      "verse": 35,
      "position": 13
    },
    {
      "text": "Kan også oversættes: >>velsignet<<.",
      "type": "T",
      "verse": 36,
      "position": 102
    }
  ]
}