{
  "book": "Salmernes Bog",
  "abbreviation": "Sl",
  "chapter": 73,
  "version": 1500242400000,
  "verses": [
    {
      "text": "Salme af Asaf.Sandelig, god er Gud mod Israel,mod de rene af hjertet.",
      "number": 1
    },
    {
      "text": "Men jeg - mine fødder var nær snublet,mine skridt var lige ved at glide ud.",
      "number": 2
    },
    {
      "text": "For jeg blev misundelig på de overmodige,jeg må se de ugudeliges fred.",
      "number": 3
    },
    {
      "text": "For de har ingen kvaler ved deres død,og fed er deres krop.",
      "number": 4
    },
    {
      "text": "De har ikke del i menneskets besværligheder,og de bliver ikke plaget som menneske.",
      "number": 5
    },
    {
      "text": "Derfor er hovmod blevet deres halssmykke,vold indhyller dem som en klædning.",
      "number": 6
    },
    {
      "text": "Deres øjne stak ud af fedt,hjertets planer flød over.",
      "number": 7
    },
    {
      "text": "De håner og taler i ondskab,undertrykkelse taler de fra det høje.",
      "number": 8
    },
    {
      "text": "De har rettet deres mund mod himlen,og deres tunge færdes på jorden.",
      "number": 9
    },
    {
      "text": "Derfor vender hans folk sig til dem,og vand i fulde drag bliver slubret ind af dem.",
      "number": 10
    },
    {
      "text": "Og de siger: >>Hvordan skulle Gud vide det?<<Og: >>Er der indsigt hos den Højeste?<<",
      "number": 11
    },
    {
      "text": "Se, disse er de ugudelige,og for evigt trygge øger de deres rigdom.",
      "number": 12
    },
    {
      "text": "Helt forgæves har jeg holdt mit hjerte rentog vasket mine hænder i uskyld.",
      "number": 13
    },
    {
      "text": "Og dog blev jeg plaget hele dagen,og min tugt begyndte hver morgen.",
      "number": 14
    },
    {
      "text": "Hvis jeg havde sagt: >>Jeg vil tale sådan<<,se, så havde jeg handlet troløst mod dine børns slægt.",
      "number": 15
    },
    {
      "text": "Når jeg tænkte efter for at forstå dette,var det en plage i mine øjne,",
      "number": 16
    },
    {
      "text": "indtil jeg gik ind i Guds helligdomog gav agt på deres endeligt.",
      "number": 17
    },
    {
      "text": "Ja, du satte dem på glatte steder,du lod dem styrte i ruiner.",
      "number": 18
    },
    {
      "text": "Hvordan er de på et øjeblik blevet til rædsel?De forsvandt, de gik til grunde af skræk.",
      "number": 19
    },
    {
      "text": "Som en drøm, når man vågner,ringeagter du, Herre, når du vågner, dem som et fantasibillede.",
      "number": 20
    },
    {
      "text": "Da mit hjerte var bittert,og jeg følte mig stukket i mine nyrer,",
      "number": 21
    },
    {
      "text": "da var jeg et fæ og kunne ikke forstå noget,jeg var som et stykke kvæg for dig.",
      "number": 22
    },
    {
      "text": "Men jeg er altid hos dig,du holder fast ved min højre hånd.",
      "number": 23
    },
    {
      "text": "Du leder mig med dit råd,og siden tager du mig ind i herlighed.",
      "number": 24
    },
    {
      "text": "Hvem har jeg i himlen?Og er jeg blot hos dig, har jeg ikke behag i jorden.",
      "number": 25
    },
    {
      "text": "Om også mit kød og mit hjerte forgår,så er Gud mit hjertes klippe og min del for evigt.",
      "number": 26
    },
    {
      "text": "For se, de som holder sig fjernt fra dig, vil gå til grunde,du tilintetgør hver den som er dig utro.",
      "number": 27
    },
    {
      "text": "Men jeg – Guds nærhed er et gode for mig,jeg har taget min tilflugt til Herren, JHVH,for at fortælle om alle dine gerninger.",
      "number": 28
    }
  ],
  "titles": [
    {
      "text": "Overskrift",
      "verse": 1
    },
    {
      "text": "Anfægtelsen: De ugudeliges lykke",
      "verse": 2
    },
    {
      "text": "Salmistens nød og tvivl",
      "verse": 13
    },
    {
      "text": "Men de ugudelige går en forfærdelig skæbne i møde",
      "verse": 15
    },
    {
      "text": "Bekendelse af tvivl",
      "verse": 21
    },
    {
      "text": "Troens fællesskab med Gud",
      "verse": 23
    }
  ],
  "footnotes": [
    {
      "text": "Grundtekstens konsonanttekst har egentlig verbet som participium passiv (*nāṭāʸû*): >>nær snublende angående mine fødder<<, men vokaliseringen angiver qal yiqtol: *nāṭāʸû*: >>var snublet<<.",
      "type": "E",
      "verse": 2,
      "position": 38
    },
    {
      "text": "Formodentlig er der især tænkt på gudløse.",
      "type": "T",
      "verse": 3,
      "position": 41
    },
    {
      "text": "Ordet *šālôm* (>>fred<<) oversættes ofte ved >>lykke<<, men her angiver det en tilstand der omfatter både velstand, sundhed, venskab, fællesskab og indre harmoni, ubekymrethed.",
      "type": "E",
      "verse": 3,
      "position": 70
    },
    {
      "text": "Ordet *lᵊmôtām* (>>for deres død<<) vokaliseres ofte: *lāmô tām*: >>for dem, sund<<, hvor >>sund<< knyttes til næste linje, der kommer til at lyde: >>sund og fed er deres krop<<. *lᵊmôtām* kan eventuelt oversættes: >>til deres død<<.",
      "type": "E",
      "verse": 4,
      "position": 38
    },
    {
      "text": "Det ord der er brugt om >>menneske<< (*ʔᵉnôš*), bruges især til at understrege menneskets svaghed og dødelighed.",
      "type": "E",
      "verse": 5,
      "position": 28
    },
    {
      "text": "Sætningen er omdiskuteret. I stedet for *ʕênēmô* (>>deres øjne<<) har gamle oversættelser åbenbart læst: *ʕᵃwōnāmô*: >>deres synd<<. Ordet *ḥēlev* (>>fedt<<) er egentlig det fedtrige bindevæv omkring indvoldene. Det oversættes derfor også undertiden: >>indre<<, så oversættelsen kan lyde: >>deres synd kom fra deres indre<<.",
      "type": "E",
      "verse": 7,
      "position": 27
    },
    {
      "text": "Accenten i grundteksten lader egentlig >>undertrykkelse<< høre til første linje. Af hensyn til rytmen lader man normalt ordet høre til anden linje.",
      "type": "E",
      "verse": 8,
      "position": 42
    },
    {
      "text": "Grundteksten egentlig: >>Derfor får han sit folk til at vende sig herhen<<. Konsonantteksten forudsætter at verbet er: *yāšîv*: >>får til at vende sig<<, men vokaliseringen forudsætter: *yāšûv*: >>vender sig<<. Sidste ord: *hᵃlōm*: >>herhen<< kan eventuelt rettes til: *lāhem*: >>til dem<<.",
      "type": "E",
      "verse": 10,
      "position": 36
    },
    {
      "text": "Grundteksten har ikke noget verbum i denne sætning. Enten må der underforstås: >>var der<< eller: >begyndte<< - eller også må man rette *wᵊtôxaḥtî* (>>og min tugt<<) til det tilsvarende verbum: *wᵊhûxaḥtî*: >>og jeg blev tugtet<<.",
      "type": "E",
      "verse": 14,
      "position": 54
    },
    {
      "text": "Grundteksten har pluralis (>>helligdomme<<) der betegner templets storslåethed og mangfoldighed. Der er næppe tænkt på Guds hellige tanker.",
      "type": "E",
      "verse": 17,
      "position": 35
    },
    {
      "text": "Ordret oversat lyder grundteksten: >>Herre, i byen ringeagter du deres billede<<. Sådan har Septuaginta i al fald opfattet teksten. *bāʕîr* (>>i byen<<) kan dog også opfattes som sammentrukket form af *bᵊhāʕîr* (infinitiv hif’il): >>ved opvågnen<<, dvs.: >>når du vågner<<.",
      "type": "E",
      "verse": 20,
      "position": 91
    },
    {
      "text": "Meningen: >>det nagede i mit indre<<.",
      "type": "T",
      "verse": 21,
      "position": 64
    },
    {
      "text": "Grammatisk er linjen ikke helt gennemskuelig, da præpositionen *ʔaḥar* (>>efter<<, her oversat >>siden<<) i grundteksten står sammen med ordet for >>herlighed<<, men næppe kan være knyttet til det. Man er derfor nødt til at underforstå >>ind i<<.",
      "type": "E",
      "verse": 24,
      "position": 63
    }
  ]
}