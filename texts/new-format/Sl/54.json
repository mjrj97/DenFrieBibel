{
  "book": "Salmernes Bog",
  "abbreviation": "Sl",
  "chapter": 54,
  "version": 1500242400000,
  "authors": [
    {
      "name": "Jørgen Bækgaard Thomsen",
      "type": "translation"
    },
    {
      "name": "Trine Tøndering",
      "type": "literary check"
    },
    {
      "name": "Nicolai Winther-Nielsen",
      "type": "exegetic processing"
    }
  ],
  "verses": [
    {
      "text": "\fTil korlederen. Med strengespil.\fMaskil af David.",
      "number": 1
    },
    {
      "text": "\fDengang zifiterne kom og sagde til Saul: >>Mon ikke David skjuler sig hos os?<<",
      "number": 2
    },
    {
      "text": "\fGud, frels mig ved dit navn\fog skaf mig ret ved din styrke!",
      "number": 3
    },
    {
      "text": "\fGud, hør min bøn,\flyt til min munds ord!",
      "number": 4
    },
    {
      "text": "\fFor fremmede har rejst sig imod mig,\fog voldsmænd stræber efter mit liv,\fde har ikke Gud for øje. Sela",
      "number": 5
    },
    {
      "text": "\fSe, Gud hjælper mig,\fHerren er blandt dem der støtter min sjæl.",
      "number": 6
    },
    {
      "text": "\fDet onde skal vende tilbage til mine fjender,\fudryd dem i din trofasthed!",
      "number": 7
    },
    {
      "text": "\fMed et frivilligoffer vil jeg bringe dig offer,\fjeg vil takke dit navn, JHVHv, for det er godt!",
      "number": 8
    },
    {
      "text": "\fFor han befriede mig for al nød,\fog mit øje frydede sig over mine fjender.",
      "number": 9
    }
  ],
  "titles": [
    {
      "text": "Overskrift",
      "verse": 1
    },
    {
      "text": "Bøn om hjælp",
      "verse": 3
    },
    {
      "text": "Tillid til at Gud hjælper",
      "verse": 6
    },
    {
      "text": "Løfte om takoffer",
      "verse": 8
    }
  ],
  "footnotes": [
    {
      "text": "Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.",
      "type": "E",
      "verse": 1,
      "position": 16
    },
    {
      "text": "Betydningen er usikker. Man har tidligere (med støtte i Septuaginta) forstået det som >>læredigt<< idet ordet må være afledet af roden *śkl*: >>være klog, overvejende<<. Dette passer dog dårligt med flertallet af de salmer, der kaldes >>maskil<< (Sl 42; 44; 45; 52-55; 74; 78; 88; 89; 142). Det må snarere forstås som >>meditation<< eller >>kunstfærdig salme<< eller evt. >>hyldestsang<<.",
      "type": "E",
      "verse": 1,
      "position": 40
    },
    {
      "text": "Ordret: >>sjæl<<.",
      "type": "T",
      "verse": 5,
      "position": 72
    },
    {
      "text": "Ordret: >>De har ikke stillet Gud foran sig<<.",
      "type": "T",
      "verse": 5,
      "position": 98
    },
    {
      "text": "Sela",
      "type": "N",
      "verse": 5,
      "position": 103
    },
    {
      "text": "Der er tvivl om vokaliseringen af verbet *yšwv*. Oversættelsen her forudsætter vokalisering som jussiv (*yāšôv*). En anden mulighed er imperfektum (*yāšûv*): >>Det onde vil vende tilbage …<<. Endelig har jødiske skriftlærte foreslået hif’il: *yāšîv*, hvor Gud er subjekt: >>Han vil lade det onde vende tilbage …<<.",
      "type": "T",
      "verse": 7,
      "position": 28
    },
    {
      "text": "Grundtekstens *ʔemet* har ikke nogen nøjagtig ækvivalent på dansk. Ofte skal det oversættes >>sandhed<<. Det betegner det der står urokkeligt fast, og er et vigtigt ord i pagtssproget, hvor det måske ofte bedst oversættes: >>trofasthed<<.",
      "type": "T",
      "verse": 7,
      "position": 74
    }
  ]
}