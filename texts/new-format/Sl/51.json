{
  "book": "Salmernes Bog",
  "abbreviation": "Sl",
  "chapter": 51,
  "version": 1500242400000,
  "authors": [
    {
      "name": "Jørgen Bækgaard Thomsen",
      "type": "translation"
    },
    {
      "name": "Trine Tøndering",
      "type": "literary check"
    },
    {
      "name": "Nicolai Winther-Nielsen",
      "type": "exegetic processing"
    }
  ],
  "verses": [
    {
      "text": "\fTil korlederen.\fSalme af David.",
      "number": 1
    },
    {
      "text": "\fDengang profeten Natan kom til ham efter at han var gået ind til Batseba.",
      "number": 2
    },
    {
      "text": "\fVær mig nådig, Gud, efter din nåde,\fudslet mine overtrædelser efter din store barmhjertighed!",
      "number": 3
    },
    {
      "text": "\fVask mig fuldstændig ren for min skyld,\fog rens mig for min synd!",
      "number": 4
    },
    {
      "text": "\fFor mine overtrædelser kender jeg,\fog min synd har jeg altid for øje.",
      "number": 5
    },
    {
      "text": "\fMod dig, mod dig alene, har jeg syndet\fog gjort det der er ondt i dine øjne,\fså du er retfærdig når du taler,\fer ren når du dømmer.",
      "number": 6
    },
    {
      "text": "\fSe, jeg er født i skyld,\fog min mor undfangede mig i synd.",
      "number": 7
    },
    {
      "text": "\fSe, du ønskede sandhed i det dunkle,\fog du lærer mig visdom i det skjulte!",
      "number": 8
    },
    {
      "text": "\fRens mig for synd med isop så jeg bliver ren,\fvask mig så jeg bliver hvidere end sne.",
      "number": 9
    },
    {
      "text": "\fLad mig høre fryd og glæde,\flad de knogler juble, som du knuste.",
      "number": 10
    },
    {
      "text": "\fSkjul dit ansigt for mine synder\fog udslet al min skyld!",
      "number": 11
    },
    {
      "text": "\fSkab mig et rent hjerte, Gud,\fog forny en fast ånd i mig.",
      "number": 12
    },
    {
      "text": "\fKast mig ikke bort fra dit ansigt,\fog tag ikke din hellige ånd fra mig!",
      "number": 13
    },
    {
      "text": "\fLad glæden over din frelse vende tilbage til mig,\fog støt mig med en villig ånd!",
      "number": 14
    },
    {
      "text": "\fJeg vil lære overtrædere dine veje,\fog syndere skal omvende sig til dig.",
      "number": 15
    },
    {
      "text": "\fFri mig fra blodskyld, Gud, min frelses Gud!\fSå skal min tunge jublende prise din retfærdighed.",
      "number": 16
    },
    {
      "text": "\fHerre! åben mine læber,\fså skal min mund forkynde din pris.",
      "number": 17
    },
    {
      "text": "\fFor du har ikke lyst til slagtoffer, ellers ville jeg bringe ét,\fbrændoffer har du ikke behag i.",
      "number": 18
    },
    {
      "text": "\fOfre for Gud er en sønderbrudt ånd,\fet sønderbrudt og sønderknust hjerte vil Gud ikke foragte.",
      "number": 19
    },
    {
      "text": "\fGør vel imod Zion efter dit velbehag,\fopbyg Jerusalems mure!",
      "number": 20
    },
    {
      "text": "\fDa skal du have behag i retfærdigheds ofre,\fbrændoffer og heloffer;\fda vil tyre blive bragt op på dit alter.",
      "number": 21
    }
  ],
  "titles": [
    {
      "text": "Overskrift",
      "verse": 1
    },
    {
      "text": "Bøn om tilgivelse",
      "verse": 3
    },
    {
      "text": "Syndsbekendelse",
      "verse": 6
    },
    {
      "text": "Ny bøn om tilgivelse",
      "verse": 9
    },
    {
      "text": "Bøn om indre fornyelse",
      "verse": 12
    },
    {
      "text": "Løfte om vidnesbyrd, lovsang og ret offer",
      "verse": 15
    },
    {
      "text": "Bøn for Zion",
      "verse": 20
    }
  ],
  "footnotes": [
    {
      "text": "Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.",
      "type": "E",
      "verse": 1,
      "position": 16
    },
    {
      "text": "Meningen er at hans synd altid er nærværende og bevidst for ham.",
      "type": "E",
      "verse": 5,
      "position": 70
    },
    {
      "text": "Meningen med ordet *lᵊmaʕan* er omdiskuteret. Oftest betyder det >>for at<<, og således forstår mange fortolkere det her. Meningen er så, at menneskets syndighed og især dets syndserkendelse ophøjer og fremhæver Guds ære og barmhjertighed (Rom 11,32-22). I nogle tilfælde angiver *lᵊmaʕan* dog også en følge (som forudsat her). Nogle fortolkere oversætter: >>derfor<<.",
      "type": "E",
      "verse": 6,
      "position": 80
    },
    {
      "text": "Det er ikke moderens skyld og synd der er tale om, men det ondes gådefulde magt i hele menneskets liv.",
      "type": "E",
      "verse": 7,
      "position": 59
    },
    {
      "text": "Betydningen af *ṭuḥôt* er usikker. Ordet forekommer kun her og Job 38,36. Nærliggende muligheder er >>nyre, indre, det dunkle<<.",
      "type": "T",
      "verse": 8,
      "position": 37
    },
    {
      "text": "Ordret blot: >>blod<< pluralis.",
      "type": "T",
      "verse": 16,
      "position": 22
    },
    {
      "text": "Denne sætning udgøres i grundteksten blot af ét ord: * wᵊʔettēnāʰ*, der er knyttet til v.18a. Mange vælger dog at flytte accenten under det til det foregående ord så det knyttes til v.18b, der så må oversættes: >>og bringer jeg et brændoffer, har du ikke behag i det<<.",
      "type": "E",
      "verse": 18,
      "position": 65
    },
    {
      "text": "Mange vælger at ændre vokaliseringen af *zivᵊḥê* (egtl. >>slagtofre<<) til: *zivᵊḥî*: >>mit offer<<.",
      "type": "T",
      "verse": 19,
      "position": 5
    }
  ]
}