{
  "book": "Salmernes Bog",
  "abbreviation": "Sl",
  "chapter": 88,
  "version": 1675810800000,
  "verses": [
    {
      "text": "En sang. Salme af Koras sønner.Til korlederen. Al-mahalat-le-annot. Maskil af Heman, ezraitten.",
      "number": 1
    },
    {
      "text": "HERRE, min frelses Gud,om dagen har jeg råbt,om natten var jeg foran dig.",
      "number": 2
    },
    {
      "text": "Lad min bøn komme for dit ansigt,bøj dit øre til min klageråb!",
      "number": 3
    },
    {
      "text": "For min sjæl er mæt af ulykker,og mit liv er kommet nær til gravens rand.",
      "number": 4
    },
    {
      "text": "Jeg agtes lige med dem som går ned i graven,jeg er blevet som en mand uden kraft,",
      "number": 5
    },
    {
      "text": "blandt de døde er jeg afsondret,som dræbte der ligger i graven,som du ikke længere husker,da de er revet ud af din hånd.",
      "number": 6
    },
    {
      "text": "Du har lagt mig i dybeste grav,i mørke, i dybe steder.",
      "number": 7
    },
    {
      "text": "På mig har din vrede lagt sig tungt,og alle dine brændinger lod du skylle over mig. Sela",
      "number": 8
    },
    {
      "text": "Du har fjernet mine fortrolige langt fra mig,du har gjort mig til afsky for dem,lukket inde, så jeg ikke kan gå ud.",
      "number": 9
    },
    {
      "text": "Mit øje er sløvet af elendighed.Jeg har råbt til dig, HERRE, hver dag,jeg har bredt min håndflade ud mod dig.",
      "number": 10
    },
    {
      "text": "Gør du under for de døde?Eller vil dødninge rejse sig, vil de takke dig? Sela",
      "number": 11
    },
    {
      "text": "Fortælles der i graven om din nåde,om din sandhed i dødsriget?",
      "number": 12
    },
    {
      "text": "Kendes dit under i mørket,eller din retfærdighed i glemslens land?",
      "number": 13
    },
    {
      "text": "Men jeg har råbt til dig om hjælp, HERRE,og om morgenen kommer min bøn til dig.",
      "number": 14
    },
    {
      "text": "Hvorfor, HERRE, vil du forkaste min sjæl?Hvorfor vil du skjule dit ansigt for mig?",
      "number": 15
    },
    {
      "text": "Hjælpeløs og døende er jeg fra ungdommen af,jeg har båret på rædsler for dig, jeg bliver fortvivlet.",
      "number": 16
    },
    {
      "text": "Din vredes flammer er gået hen over mig,rædsel for dig har tilintetgjort mig,",
      "number": 17
    },
    {
      "text": "de har omringet mig som vand hele dagen,de har sammen slået kreds omkring mig.",
      "number": 18
    },
    {
      "text": "Du har fjernet elsket ven og kammerat langt fra mig,mine fortrolige er blevet til mørke.{E: Sætningen har i grundteksten ikke noget verbum der derfor må underforstås. Formodentlig enten: >>er blevet til<< (en uhyggelig, fjendtlig magt) eller >>er blevet borte i<<.}",
      "number": 19
    }
  ],
  "titles": [
    {
      "text": "Overskrift",
      "verse": 1
    },
    {
      "text": "Første klage",
      "verse": 2
    },
    {
      "text": "Ny klage",
      "verse": 11
    },
    {
      "text": "Endnu en klage",
      "verse": 14
    }
  ],
  "footnotes": [
    {
      "text": "Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.",
      "type": "E",
      "verse": 1,
      "position": 46
    },
    {
      "text": "Betydningen af *ʕal-māḥᵃlat lᵊʕannôt* er usikker. Det kan evt. betyde: >>at synge på lidende vis/under sygdom<< eller være en melodihenvisning (på melodien >>mahalat<<) eller anvisning om et fløjteinstrument.",
      "type": "E",
      "verse": 1,
      "position": 67
    },
    {
      "text": "Betydningen er usikker. Man har tidligere (med støtte i Septuaginta) forstået det som >>læredigt<<, idet ordet må være afledet af roden *śkl*: >>være klog, overvejende<<. Dette passer dog dårligt med flertallet af de salmer der kaldes >>maskil<< (Sl 42; 44; 45; 52-55; 74; 78; 88; 89; 142). Det må snarere forstås som >>meditation<< eller >>kunstfærdig salme<< eller evt. >>hyldestsang<<.",
      "type": "E",
      "verse": 1,
      "position": 74
    },
    {
      "text": "Hebraisk: *šᵊʔôl*, der traditionelt er blevet oversat: >>dødsriget<<.",
      "type": "T",
      "verse": 4,
      "position": 73
    },
    {
      "text": "Kan også oversættes: >>som er på vej<<.",
      "type": "T",
      "verse": 5,
      "position": 34
    },
    {
      "text": "Betydningen af ordet *ḥāfᵊšî* (>>afsondret<<) er omstridt. Normalt betyder det: >>fri/løsladt<<, og nogle fortolkere forstår sætningen som bitter ironi: >>jeg har fået frihed blandt de døde<<. Snarere må det dog i lighed med 2 Kong 15,5 forstås som: >>afsondret<<, evt. >>lukket inde<<.",
      "type": "E",
      "verse": 6,
      "position": 32
    },
    {
      "text": "Ordret: >>bøjede/ydmygede/fornedrede du <<. >>Over mig<< er underforstået fra foregående sætning, hvor det står pointeret som første ord.",
      "type": "E",
      "verse": 8,
      "position": 83
    },
    {
      "text": "Sela",
      "type": "N",
      "verse": 8,
      "position": 88
    },
    {
      "text": "Ordret: >>vansmægter<<.",
      "type": "T",
      "verse": 10,
      "position": 17
    },
    {
      "text": ">>hvorfor<< er underforstået fra foregående linje.",
      "type": "T",
      "verse": 15,
      "position": 48
    },
    {
      "text": "Verbet har en besynderlig/umulig form (*ṣimmᵊtûtunî*). Man retter som regel til: *ṣimmᵊtûnî* (>>har tilintetgjort mig<<).",
      "type": "E",
      "verse": 17,
      "position": 77
    }
  ]
}