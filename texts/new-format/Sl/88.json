{
  "book": "Salmernes Bog",
  "abbreviation": "Sl",
  "chapter": 88,
  "version": 1675810800000,
  "authors": [
    {
      "name": "Jørgen Bækgaard Thomsen",
      "type": "translation"
    },
    {
      "name": "Trine Tøndering",
      "type": "literary check"
    },
    {
      "name": "Nicolai Winther-Nielsen",
      "type": "exegetic processing"
    }
  ],
  "verses": [
    {
      "text": "\fEn sang. Salme af Koras sønner.\fTil korlederen. Al-mahalat-le-annot. Maskil af Heman, ezraitten.",
      "number": 1
    },
    {
      "text": "\fHERRE, min frelses Gud,\fom dagen har jeg råbt,\fom natten var jeg foran dig.",
      "number": 2
    },
    {
      "text": "\fLad min bøn komme for dit ansigt,\fbøj dit øre til min klageråb!",
      "number": 3
    },
    {
      "text": "\fFor min sjæl er mæt af ulykker,\fog mit liv er kommet nær til gravens rand.",
      "number": 4
    },
    {
      "text": "\fJeg agtes lige med dem som går ned i graven,\fjeg er blevet som en mand uden kraft,",
      "number": 5
    },
    {
      "text": "\fblandt de døde er jeg afsondret,\fsom dræbte der ligger i graven,\fsom du ikke længere husker,\fda de er revet ud af din hånd.",
      "number": 6
    },
    {
      "text": "\fDu har lagt mig i dybeste grav,\fi mørke, i dybe steder.",
      "number": 7
    },
    {
      "text": "\fPå mig har din vrede lagt sig tungt,\fog alle dine brændinger lod du skylle over mig. Sela",
      "number": 8
    },
    {
      "text": "\fDu har fjernet mine fortrolige langt fra mig,\fdu har gjort mig til afsky for dem,\flukket inde, så jeg ikke kan gå ud.",
      "number": 9
    },
    {
      "text": "\fMit øje er sløvet af elendighed.\fJeg har råbt til dig, HERRE, hver dag,\fjeg har bredt min håndflade ud mod dig.",
      "number": 10
    },
    {
      "text": "\fGør du under for de døde?\fEller vil dødninge rejse sig, vil de takke dig? Sela",
      "number": 11
    },
    {
      "text": "\fFortælles der i graven om din nåde,\fom din sandhed i dødsriget?",
      "number": 12
    },
    {
      "text": "\fKendes dit under i mørket,\feller din retfærdighed i glemslens land?",
      "number": 13
    },
    {
      "text": "\fMen jeg har råbt til dig om hjælp, HERRE,\fog om morgenen kommer min bøn til dig.",
      "number": 14
    },
    {
      "text": "\fHvorfor, HERRE, vil du forkaste min sjæl?\fHvorfor vil du skjule dit ansigt for mig?",
      "number": 15
    },
    {
      "text": "\fHjælpeløs og døende er jeg fra ungdommen af,\fjeg har båret på rædsler for dig, jeg bliver fortvivlet.",
      "number": 16
    },
    {
      "text": "\fDin vredes flammer er gået hen over mig,\frædsel for dig har tilintetgjort mig,",
      "number": 17
    },
    {
      "text": "\fde har omringet mig som vand hele dagen,\fde har sammen slået kreds omkring mig.",
      "number": 18
    },
    {
      "text": "\fDu har fjernet elsket ven og kammerat langt fra mig,\fmine fortrolige er blevet til mørke.",
      "number": 19
    }
  ],
  "titles": [
    {
      "text": "Overskrift",
      "verse": 1
    },
    {
      "text": "Første klage",
      "verse": 2
    },
    {
      "text": "Ny klage",
      "verse": 11
    },
    {
      "text": "Endnu en klage",
      "verse": 14
    }
  ],
  "footnotes": [
    {
      "text": "Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.",
      "type": "E",
      "verse": 1,
      "position": 48
    },
    {
      "text": "Betydningen af *ʕal-māḥᵃlat lᵊʕannôt* er usikker. Det kan evt. betyde: >>at synge på lidende vis/under sygdom<< eller være en melodihenvisning (på melodien >>mahalat<<) eller anvisning om et fløjteinstrument.",
      "type": "E",
      "verse": 1,
      "position": 69
    },
    {
      "text": "Betydningen er usikker. Man har tidligere (med støtte i Septuaginta) forstået det som >>læredigt<<, idet ordet må være afledet af roden *śkl*: >>være klog, overvejende<<. Dette passer dog dårligt med flertallet af de salmer der kaldes >>maskil<< (Sl 42; 44; 45; 52-55; 74; 78; 88; 89; 142). Det må snarere forstås som >>meditation<< eller >>kunstfærdig salme<< eller evt. >>hyldestsang<<.",
      "type": "E",
      "verse": 1,
      "position": 76
    },
    {
      "text": "Hebraisk: *šᵊʔôl*, der traditionelt er blevet oversat: >>dødsriget<<.",
      "type": "T",
      "verse": 4,
      "position": 75
    },
    {
      "text": "Kan også oversættes: >>som er på vej<<.",
      "type": "T",
      "verse": 5,
      "position": 35
    },
    {
      "text": "Betydningen af ordet *ḥāfᵊšî* (>>afsondret<<) er omstridt. Normalt betyder det: >>fri/løsladt<<, og nogle fortolkere forstår sætningen som bitter ironi: >>jeg har fået frihed blandt de døde<<. Snarere må det dog i lighed med 2 Kong 15,5 forstås som: >>afsondret<<, evt. >>lukket inde<<.",
      "type": "E",
      "verse": 6,
      "position": 33
    },
    {
      "text": "Ordret: >>bøjede/ydmygede/fornedrede du <<. >>Over mig<< er underforstået fra foregående sætning, hvor det står pointeret som første ord.",
      "type": "E",
      "verse": 8,
      "position": 85
    },
    {
      "text": "Sela",
      "type": "N",
      "verse": 8,
      "position": 90
    },
    {
      "text": "Ordret: >>vansmægter<<.",
      "type": "T",
      "verse": 10,
      "position": 18
    },
    {
      "text": ">>hvorfor<< er underforstået fra foregående linje.",
      "type": "T",
      "verse": 15,
      "position": 50
    },
    {
      "text": "Verbet har en besynderlig/umulig form (*ṣimmᵊtûtunî*). Man retter som regel til: *ṣimmᵊtûnî* (>>har tilintetgjort mig<<).",
      "type": "E",
      "verse": 17,
      "position": 79
    },
    {
      "text": "Sætningen har i grundteksten ikke noget verbum der derfor må underforstås. Formodentlig enten: >>er blevet til<< (en uhyggelig, fjendtlig magt) eller >>er blevet borte i<<.",
      "type": "E",
      "verse": 19,
      "position": 90
    }
  ]
}