{
  "book": "Salmernes Bog",
  "abbreviation": "Sl",
  "chapter": 106,
  "version": 1499983200000,
  "authors": [
    {
      "name": "Jørgen Bækgaard Thomsen",
      "type": "translation"
    },
    {
      "name": "Trine Tøndering",
      "type": "literary check"
    },
    {
      "name": "Nicolai Winther-Nielsen",
      "type": "exegetic processing"
    }
  ],
  "verses": [
    {
      "text": "\fHalleluja!\fTak JHVH, for han er god,\ffor hans nåde varer til evig tid.",
      "number": 1
    },
    {
      "text": "\fHvem kan fremsige JHVHs vældige gerninger,\fforkynde al hans pris?",
      "number": 2
    },
    {
      "text": "\fSalige er de som våger over ret,\fog den som øver retfærdighed til alle tider.",
      "number": 3
    },
    {
      "text": "\fHusk mig, JHVHv, med velviljen til dit folk,\ftag dig af mig med din frelse",
      "number": 4
    },
    {
      "text": "\fså jeg må se dine udvalgtes lykke,\fglæde mig ved dit folks glæde,\fprise mig lykkelig med din arvelod!",
      "number": 5
    },
    {
      "text": "\fVi har syndet med vore fædre,\fvi har handlet slet og ugudeligt.",
      "number": 6
    },
    {
      "text": "\fVore fædre i Egypten\fgav ikke agt på dine undere,\fde huskede ikke mængden af dine nådesbevisninger,\fmen var genstridige ved et hav, ved Sivhavet.",
      "number": 7
    },
    {
      "text": "\fDog frelste han dem for sit navns skyld\ffor at kundgøre sin magt.",
      "number": 8
    },
    {
      "text": "\fHan truede Sivhavet, og det tørrede ud,\fog han lod dem gå gennem dybet som gennem ørkenen.",
      "number": 9
    },
    {
      "text": "\fHan frelste dem af haders hånd,\fog udfriede dem af fjendes hånd.",
      "number": 10
    },
    {
      "text": "\fVand dækkede deres modstandere,\fder blev ikke én eneste tilbage af dem.",
      "number": 11
    },
    {
      "text": "\fDa troede de på hans ord,\fde sang hans pris.",
      "number": 12
    },
    {
      "text": "\fDe glemte hurtigt hans gerninger,\fde ventede ikke på hans beslutning.",
      "number": 13
    },
    {
      "text": "\fDe fik et voldsomt begær i ørkenen\fog fristede Gud i ødemarken.",
      "number": 14
    },
    {
      "text": "\fDa gav han dem det de begærede,\fmen sendte tærende sygdom mod dem.",
      "number": 15
    },
    {
      "text": "\fDe blev skinsyge på Moses i lejren,\fpå Aron, JHVHs hellige.",
      "number": 16
    },
    {
      "text": "\fJorden åbnede sig og opslugte Datan,\fog den tildækkede Abirams flok,",
      "number": 17
    },
    {
      "text": "\fild brændte deres flok,\fflamme fortærede ugudelige.",
      "number": 18
    },
    {
      "text": "\fDe lavede en kalv ved Horeb\fog tilbad et støbt gudebillede.",
      "number": 19
    },
    {
      "text": "\fDe ombyttede deres herlighed\fmed en figur af en okse som æder græs.",
      "number": 20
    },
    {
      "text": "\fDe glemte Gud, deres frelser,\fsom havde gjort store ting i Egypten,",
      "number": 21
    },
    {
      "text": "\fundere i Kams land,\ffrygtindgydende gerninger ved Sivhavet.",
      "number": 22
    },
    {
      "text": "\fHan sagde at han ville udrydde dem,\fhvis ikke Moses, hans udvalgte,\fvar trådt beskyttende frem for hans ansigt,\ffor at afvende hans vrede fra at ødelægge dem.",
      "number": 23
    },
    {
      "text": "\fDe vragede det attråværdige land,\fde troede ikke hans ord.",
      "number": 24
    },
    {
      "text": "\fDe murrede i deres telte,\fde hørte ikke på JHVHs røst.",
      "number": 25
    },
    {
      "text": "\fDa løftede han sin hånd mod dem\ffor at slå dem ned i ørkenen,",
      "number": 26
    },
    {
      "text": "\fog for at slå deres efterkommere ned blandt folkene\fog strø dem ud i landene.",
      "number": 27
    },
    {
      "text": "\fDe tog Ba’al-Peors åg på sig\fog spiste af ofrene til de døde.",
      "number": 28
    },
    {
      "text": "\fDe vakte hans harme med deres gerninger,\fså en plage brød løs mod dem.",
      "number": 29
    },
    {
      "text": "\fDa stod Pinehas frem og holdt dom,\fog plagen hørte op.",
      "number": 30
    },
    {
      "text": "\fDet blev regnet ham til retfærdighed\fi generation efter generation til evig tid.",
      "number": 31
    },
    {
      "text": "\fDe vakte hans vrede ved Meribas vand,\fog det gik Moses ilde for deres skyld.",
      "number": 32
    },
    {
      "text": "\fFor de var genstridige imod hans ånd,\fså han talte uoverlagt med sine læber.",
      "number": 33
    },
    {
      "text": "\fDe udryddede ikke folkene,\fsom JHVH havde sagt det til dem.",
      "number": 34
    },
    {
      "text": "\fDe blandede sig med folkene\fog lærte deres gerninger.",
      "number": 35
    },
    {
      "text": "\fDe tilbad deres gudebilleder\fsom blev til en snare for dem.",
      "number": 36
    },
    {
      "text": "\fDe ofrede deres sønner\fog deres døtre til dæmonerne.",
      "number": 37
    },
    {
      "text": "\fDe udgød uskyldigt blod,\fderes sønners og deres døtres blod,\fsom de ofrede til Kana’ans gudebilleder,\fog landet blev vanhelliget af blodet.",
      "number": 38
    },
    {
      "text": "\fDe gjorde sig urene ved deres gerninger,\fog de bedrev hor ved deres handlinger.",
      "number": 39
    },
    {
      "text": "\fDa blussede JHVHs vrede op mod hans folk,\fog han fik afsky for sin arv.",
      "number": 40
    },
    {
      "text": "\fHan gav dem i folkenes hånd,\fderes fjender herskede over dem,",
      "number": 41
    },
    {
      "text": "\fderes modstandere undertrykte dem,\fog de blev ydmygede under deres hånd.",
      "number": 42
    },
    {
      "text": "\fMange gange reddede han dem,\fmen de var genstridige mod ham med deres beslutning\fog sank ned i deres skyld.",
      "number": 43
    },
    {
      "text": "\fDog så han til dem i nøden\fda han hørte deres skrig.",
      "number": 44
    },
    {
      "text": "\fHan huskede for deres skyld sin pagt\fog havde medlidenhed, som hans nåde er stor.",
      "number": 45
    },
    {
      "text": "\fHan lod dem finde barmhjertighed\fhos alle dem som havde ført dem i fangenskab.",
      "number": 46
    },
    {
      "text": "\fFrels os, JHVHv, vor Gud,\fog saml os fra folkene\fså vi kan takke dit hellige navn,\frose os af at lovprise dig.",
      "number": 47
    },
    {
      "text": "\fLovet være JHVH, Israels Gud,\ffra evighed og til evighed,\fog hele folket skal sige: Amen!\fHalleluja!",
      "number": 48
    }
  ],
  "titles": [
    {
      "text": "Lovprisning og bøn",
      "verse": 1
    },
    {
      "text": "Israels synd og Guds trofasthed",
      "verse": 6
    },
    {
      "text": "Bøn",
      "verse": 47
    },
    {
      "text": "Lovprisning",
      "verse": 48
    }
  ],
  "footnotes": [
    {
      "text": "Oversættes nu ofte: >>lykkelige<<.",
      "type": "T",
      "verse": 3,
      "position": 7
    },
    {
      "text": "Således den masoretiske tekst. En del håndskrifter har dog pluralis: >>de som øver<< (*ʕōśê* i stedet for *ʕōśēʰ*).",
      "type": "E",
      "verse": 3,
      "position": 49
    },
    {
      "text": "Mange går ud fra at *ʕal-yām* (>>ved et hav<<) er en skrivefejl. Teksten er på ingen måde umulig, men det er bemærkelsesværdigt at der i sætningen er benyttet to forskellige præpositioner der begge oversættes: >>ved<< (*ʕal* og *bᵊ*). De fleste går ud fra at der skulle stå: *ʕelyôn*: >>(mod) den Højeste<<. Det giver god mening: >>men (de) var genstridige mod den Højeste ved Sivhavet<<. Der er dog også andre forslag, og der er ingen afvigelser i håndskrifterne.",
      "type": "E",
      "verse": 7,
      "position": 132
    },
    {
      "text": "Ordret: >>de ilede, de glemte<<.",
      "type": "T",
      "verse": 13,
      "position": 18
    },
    {
      "text": ">>de begærede med begær<<.",
      "type": "T",
      "verse": 14,
      "position": 25
    },
    {
      "text": "Ordret: >>mod deres sjæl<<. Andre oversætter: >>på halsen<<.",
      "type": "T",
      "verse": 15,
      "position": 67
    },
    {
      "text": "Grundtekstens ord skal i de fleste sammenhænge oversættes: >>forsamling/menighed<<.",
      "type": "T",
      "verse": 18,
      "position": 24
    },
    {
      "text": "Andre oversætter her *wayyōˀmer* ved: >>han havde besluttet<< eller: >>han truede med<<.",
      "type": "E",
      "verse": 23,
      "position": 10
    },
    {
      "text": "Den hebraiske tekst kan både betyde at Gud aktivt slår folket ned – og at han aflægger ed på at han vil gøre det.",
      "type": "E",
      "verse": 26,
      "position": 32
    },
    {
      "text": "Mange oversættere følger den gamle syriske oversættelse, der forudsætter: *ûlᵊhafîṣ*: >>og for at sprede<< (som Ez 20,23)i stedet for den masoretiske teksts *ûlᵊhappîl* (>>og for at slå ned/og for at lade falde<<.",
      "type": "E",
      "verse": 27,
      "position": 37
    },
    {
      "text": "Det hebraiske *gôyim* (>>folkene<<) oversættes i en del sammenhænge: >>hedninger<<, og det spiller utvivlsomt med her (samme ord i v.34).",
      "type": "E",
      "verse": 35,
      "position": 28
    },
    {
      "text": "Formodentlig her i betydningen: >>blodskyld<<.",
      "type": "T",
      "verse": 38,
      "position": 140
    },
    {
      "text": "Ordret: >>Han gjorde dem til barmhjertighed<<.",
      "type": "T",
      "verse": 46,
      "position": 33
    },
    {
      "text": "Ordret: >>din helligheds navn<<.",
      "type": "T",
      "verse": 47,
      "position": 83
    },
    {
      "text": "Ordret: >>din lovprisning<<.",
      "type": "T",
      "verse": 47,
      "position": 111
    },
    {
      "text": "Kan også oversættes: >>velsignet<<.",
      "type": "T",
      "verse": 48,
      "position": 6
    },
    {
      "text": "Mange oversættere lader (med støtte i Septuaginta) >>halleluja<< være indledning til Sl 107",
      "type": "T",
      "verse": 48,
      "position": 101
    }
  ]
}