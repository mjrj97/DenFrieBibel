{
  "book": "Lukasevangeliet",
  "abbreviation": "Luk",
  "chapter": 2,
  "version": 1641855600000,
  "authors": [
    {
      "name": "Trine Tøndering",
      "type": "translation"
    },
    {
      "name": "Jørgen Bækgaard Thomsen",
      "type": "exegetic processing"
    },
    {
      "name": "Endnu ikke sket",
      "type": "literary check"
    }
  ],
  "verses": [
    {
      "text": "\fMen det skete i de dage at der udgik en befaling fra kejser Augustus om at holde folketælling i hele verden.",
      "number": 1
    },
    {
      "text": "(Denne første folketælling skete mens Kvirinius var statholder i Syrien.)",
      "number": 2
    },
    {
      "text": "Og alle drog hen for at lade sig indskrive, hver til sin by.",
      "number": 3
    },
    {
      "text": "Også Josef drog op fra Galilæa, fra byen Nazaret, til Judæa til Davids by, som kaldes Betlehem, fordi han var af Davids hus og slægt,",
      "number": 4
    },
    {
      "text": "for at lade sig indskrive sammen med Maria, sin forlovede, som var gravid.",
      "number": 5
    },
    {
      "text": "Men mens de var der, kom tiden da hun skulle føde.",
      "number": 6
    },
    {
      "text": "Og hun fødte sin søn, den førstefødte, og svøbte ham og lagde ham i en krybbe, for der var ikke plads til dem i herberget.",
      "number": 7
    },
    {
      "text": "I den samme egn var der hyrder som lå ude på marken og holdt nattevagt over deres hjord.",
      "number": 8
    },
    {
      "text": "Og en Herrens engel stod for dem, og Herrens herlighed skinnede om dem, og de blev meget bange.",
      "number": 9
    },
    {
      "text": "Engelen sagde til dem: >>Frygt ikke, for se, jeg forkynder jer en stor glæde som skal være for hele folket.",
      "number": 10
    },
    {
      "text": "For i dag er der født jer en frelser, som er Kristus, Herren, i Davids by.",
      "number": 11
    },
    {
      "text": "Og dette skal I have som tegn: I skal finde et barn der er svøbt og ligger i en krybbe.<<",
      "number": 12
    },
    {
      "text": "Og pludselig var der med engelen en himmelsk hærskare som priste Gud og sagde:",
      "number": 13
    },
    {
      "text": ">>Ære være Gud i det højeste, og fred på jorden i mennesker med velbehag!<<",
      "number": 14
    },
    {
      "text": "\fOg da otte dage var gået så han skulle omskæres, fik han navnet Jesus, som han var blevet kaldt af engelen før han blev undfanget i sin mors liv.",
      "number": 21
    },
    {
      "text": "\fOg se, der var en mand i Jerusalem ved navn Simeon, og denne mand var retfærdig og gudfrygtig og forventede Israels trøst, og Helligånden var over ham.",
      "number": 25
    },
    {
      "text": "Det var blevet åbenbaret ham af Helligånden at han ikke skulle se døden, førend han havde set Herrens salvede.",
      "number": 26
    },
    {
      "text": "Og han kom, drevet af Ånden, til Helligdommen, og da forældrene bragte barnet Jesus ind for at gøre med ham som det var skik efter loven,",
      "number": 27
    },
    {
      "text": "tog han det i sine arme og lovpriste Gud og sagde:",
      "number": 28
    },
    {
      "text": ">>Nu lader du din tjener gå bort, Herre, i fred efter dit ord.",
      "number": 29
    },
    {
      "text": "For mine øjne har set din frelse,",
      "number": 30
    },
    {
      "text": "som du har beredt for alle folkeslagene,",
      "number": 31
    },
    {
      "text": "et lys til åbenbaring for hedninger og en herlighed for dit folk Israel.<<",
      "number": 32
    },
    {
      "text": "Hans far og mor undrede sig over det der blev sagt om ham.",
      "number": 33
    },
    {
      "text": "Og Simeon velsignede dem og sagde til Maria, hans mor: >>Se, han er sat til fald og oprejsning for mange i Israel og til et tegn som modsiges,",
      "number": 34
    },
    {
      "text": "- ja, også din egen sjæl skal et sværd gennembore! - for at mange hjerters tanker skal komme frem i lyset.<<",
      "number": 35
    },
    {
      "text": "Og der var Anna, en profetinde, Fanuels datter, af Ashers stamme; hun var højt oppe i årene, havde levet syv år med sin mand efter sin jomfrutid",
      "number": 36
    },
    {
      "text": "og var nu en enke på 84 år, og hun veg ikke fra Helligdommen hvor hun tjente med faste og bønner nat og dag.",
      "number": 37
    },
    {
      "text": "I samme stund trådte hun frem og priste Gud og talte om ham til alle som forventede Jerusalems forløsning.",
      "number": 38
    },
    {
      "text": "\fDa de havde fuldført det hele efter Herrens lov, vendte de tilbage til Galilæa til deres egen by Nazaret.",
      "number": 39
    },
    {
      "text": "Men det lille barn voksede og blev stærkt, fuld af visdom; og Guds nåde var over det.",
      "number": 40
    },
    {
      "text": "\fHvert år rejste hans forældre til Jerusalem til påskefesten.",
      "number": 41
    },
    {
      "text": "Også da han var blevet tolv år gammel, drog de derop som det var sædvane ved festen,",
      "number": 42
    },
    {
      "text": "og da de havde tilendebragt dagene, blev drengen Jesus i Jerusalem da de drog hjem, og hans forældre opdagede det ikke.",
      "number": 43
    },
    {
      "text": "Men da de troede at han var i rejsefølget, kom de en dags rejse frem, og de ledte efter ham blandt deres slægtninge og bekendte.",
      "number": 44
    },
    {
      "text": "Da de ikke fandt ham, vendte de tilbage til Jerusalem og ledte efter ham.",
      "number": 45
    },
    {
      "text": "Og efter tre dage fandt de ham i templet, hvor han sad midt mellem lærerne og både hørte på dem og udspurgte dem.",
      "number": 46
    },
    {
      "text": "Men alle som hørte ham, undrede sig meget over hans forstand og svar.",
      "number": 47
    },
    {
      "text": "Da de så ham, blev de forfærdede; og hans mor sagde til ham: >>Barn! Hvorfor gjorde du sådan imod os? Se, din far og jeg har fortvivlet ledt efter dig.<<",
      "number": 48
    },
    {
      "text": "Han sagde til dem: >>Hvorfor ledte I efter mig? Har I ikke vidst at jeg bør være hos min far?<<",
      "number": 49
    },
    {
      "text": "Og de forstod ikke det han sagde til dem.",
      "number": 50
    },
    {
      "text": "Og han drog ned med dem og kom til Nazaret og var lydig mod dem. Hans mor gemte alle ordene i sit hjerte.",
      "number": 51
    },
    {
      "text": "Jesus gik frem i visdom og vækst og yndest hos Gud og mennesker.",
      "number": 52
    }
  ],
  "titles": [],
  "footnotes": [
    {
      "text": "Kan også oversættes: >>gæsteværelset<< eller >>ovensalen<<.",
      "type": "T",
      "verse": 7,
      "position": 122
    },
    {
      "text": "Ordret: >>fremskreden i mange dage<<.",
      "type": "T",
      "verse": 36,
      "position": 92
    },
    {
      "text": "Ordret: >>i det af min fars<<. Der kan være underforstået et ord. I sammenhængen kan der være tænkt på >>i min fars hus<< (templet). Andre muligheder er >>i min fars gerning<< eller eventuelt blot: >>i det der tilhører min far<<.",
      "type": "T",
      "verse": 49,
      "position": 95
    }
  ]
}