{
  "book": "Lukasevangeliet",
  "abbreviation": "Luk",
  "chapter": 5,
  "version": 1645052400000,
  "authors": [
    {
      "name": "Trine Tøndering",
      "type": "translation"
    },
    {
      "name": "Jørgen Bækgaard Thomsen",
      "type": "exegetic processing"
    },
    {
      "name": "Endnu ikke sket",
      "type": "literary check"
    }
  ],
  "verses": [
    {
      "text": "\fMen det skete da folkeskaren trængte sig sammen om ham og hørte Guds ord mens han stod ved Genezaret sø,",
      "number": 1
    },
    {
      "text": "da så han to både ligge ved søen; men fiskerne var gået fra borde og rensede deres garn.",
      "number": 2
    },
    {
      "text": "Han gik om bord i en af bådene, den der tilhørte Simon, og bad ham om at lægge lidt fra land; og siddende der underviste han skarerne fra båden.",
      "number": 3
    },
    {
      "text": "Men da han holdt op med at tale, sagde han til Simon: >>Sejl ud på dybet og kast jeres garn ud til fangst!<<",
      "number": 4
    },
    {
      "text": "Simon sagde til ham: >>Mester! Vi har slidt hele natten og fik ingenting; men på dit ord vil jeg kaste garnene ud.<<",
      "number": 5
    },
    {
      "text": "Da de gjorde det, fik de en stor mængde fisk i deres garn, men garnene var ved at gå i stykker.",
      "number": 6
    },
    {
      "text": "De gjorde tegn til deres kammerater i den anden båd at de skulle komme og hjælpe dem. De kom, og de fyldte begge både så de var lige ved at synke.",
      "number": 7
    },
    {
      "text": "Men da Simon Peter så det, faldt han ned for Jesu knæ og sagde: >>Gå bort fra mig, for jeg er en syndig mand, Herre!<<",
      "number": 8
    },
    {
      "text": "For en rædsel var kommet over ham og alle dem som var med ham, over den fiskefangst de havde fået;",
      "number": 9
    },
    {
      "text": "ligeledes også Jakob og Johannes, Zebedæus's sønner, som var Simons partnere. Jesus sagde til Simon: >>Frygt ikke, fra nu af skal du fange mennesker.<<",
      "number": 10
    },
    {
      "text": "Og de lagde bådene til land og forlod alting og fulgte ham.",
      "number": 11
    }
  ],
  "titles": [],
  "footnotes": []
}